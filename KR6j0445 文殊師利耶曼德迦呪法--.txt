#+TITLE: 文殊師利耶曼德迦呪法--
#+DATE: 2018-05-12 10:23:53
#+SOURCE: github.com/kanripo/KR6j0445 master e5357fcc                

No. 1218
文殊師利耶曼德迦呪法


爾時世尊於王舍城內住竹林間。共文殊師
利。論說往昔值燃燈佛得授記因。爾時有大
金剛藥叉將。於會眾中即從座起。偏袒右肩
右膝著地。合掌向佛而白佛言。世尊今共文
殊師利所說法往昔因中之事。世尊因地多
久劫中修嗔怒王呪法。今且略說。於最後得
佛名曰善惠。值定光如來授記。號為釋迦牟
尼佛。却後於娑婆世界出現成佛之時。願我
於此界土現大威力。降伏一切剛強要人故。
定光佛即知我意。我今為當來世眾生。佛滅
度後佛法滅時。大怖畏時惡世時。一切聲聞
緣覺隱皆不見時。為護佛法故。為世界安住
故。為止一切惡人故。治罰壞佛法者。為方便
成就眾生故。為圓滿不思議菩薩行故。為不
思議眾生業障除故。為後世眾生。佛法滅時。
若此夜曼德迦嗔怒王呪法。能如法受持者。
此人決定即得成就。

爾時為治罰惡阿闍羅。為欲治罰不慈悲惡
人者。元不為好人。唯治壞法人者。不為思欲
向己者。為護佛法故說。

爾時金剛說此法時。佛默然入佛變化三昧。
時文殊師利童子亦皆默然不言。大地六種
震動。一切大眾及諸天人悉皆怕怖。龍王陀
那鬼神母執鬼等。及一切惡人布單那及者
阿闍羅等。悉生怕怖歸依法王。惟願世尊及
文殊師利童子救護我等慈愍故。此呪甚大
可畏燒煮。困苦迷悶躃地不知東西。爾時
文殊師利童子大聲告言。汝等天龍八部人
及非人。勿生恐怖。我今於此欲立大教。一一
依我教跡普行用之者。□大慈心憶念釋迦
牟尼如來兩足之尊化身。耶曼德迦嗔怒王。
若入奮迅三昧。十地菩薩上聖神通威光悉
皆滅盡。何況汝等諸天龍八部人非人等一
切吉祥者。若聞我大瞋怒王說大神呪。恐怖
迷悶不知東西。佛所說呪皆憶佛頂呪。及
毘盧遮那帝珠羅一字輪呪。社臾揭多毘社
臾烏瑟尼沙等呪。觀音菩薩呪。毘利俱胝
多羅半拏羅婆悉儞摩訶稅尾多耶輸跋底訶
耶揭利婆呪王等。是心名呪最為第一。若能
誦一字頂輪王呪。如上呪中最為第一。所有
天龍八部人非人等。任誦一遍。即耶曼德迦
不能惱亂。汝今所說摩摩雞商伽羅悉佉囉
跋折羅俱盧陀母瑟底尼羅禪荼等呪。金剛
眷屬憶念亦得擁護。常香王菩薩呪普賢菩
薩呪等。憶念亦得擁護及不怖畏。摩尼跋
陀羅呪。聲聞辟支佛亦須憶念供養亦無恐
怖。瑟利訶破羅天乃王無色等天離欲心者。
憶念亦得無怖。常憶念供養三寶。常信佛法。
如是之人終身無病。耶曼德迦不能為害此
等諸人。能受持者莫生退心。

畫像法。若有惡人滅佛法者。不論吉凶日亦
不著星宿直。或黑月十四日或八日。取屍陀
林中死人衣。或得婆羅門衣更甚良。取血染
之。於後更洗曬乾。請一畫人令畫其像。其像
自畫最為第一。容顏甚迅令人畏懼。於屍陀
林中畫之。於三日內須畫了。黑月十五日取
死人脂為燈。呪師面向南像面向北。誦呪結
界。呪師坐劫波作法。即於初夜念怨家惡人
熱悶。第二更著虐心悶不知東西。第三更即
畢拯之地。若呪師歡喜迴心即得除差。若呪
師不迴慈悲。向惡人病困之處。其人唯加餘
人浪論。此人身體枯乾死。并宅舍並皆破散。
作法如是。其□像六面六手六脚。黑色腰細
劫彼瓔珞。其面貌嗔怒奮迅。其髮直竪如火
炎掣其向上。眼赤如血。虎皮縵𦜮。手執捧及
種種器仗。而有三眼。其身烟色或黑雲色。作
可畏相。身騎水牛。能令一切眾怖畏。畫此像
時。用血和為綵色赤。牛脂人脂內却波頂骨
中。調和綵色。取死人髮為筆。畫像畢以廣設
供養。以紫檀木摩壇。以用赤花以為供養。取
死人脂為燈。死人肉為香。一日三時供養。畫
像了首􂤬其功直。勿令畫人置怨。必須多與
財物。於後呪師持呪速得成就畢得圓滿。若
不如法結果護□身作法持呪者。畢被損殺
及六親等滅門死盡。若得如法作。以即得擁
護。常如法持者。然後所欲諸處作法悉得成
就。若作法人只為滅佛法者作之。即得消滅
無有餘殘。若為己小事持不可作。現世速招
橫報。後世招地獄果。欲得燒火法者。安像
淨處。像面向北。其像前作一地火爐。大小任
意。燒乾木棘針皂莿柴。誦耶曼德迦呪。請火
天用閻羅王印。如是先以及燒滿一千八遍。
皆須嗔心念惡人名。即得成就作法。第一更
男女死。第二更婦死及眷屬等皆亦滅盡。第
三更彼惡人死。更自身誦呪欲滅怨家著皆
得滅門。夜半誦呪國土皆亦滅盡。或天上下
火燒其國土。或多雨不晴。或外國他□罰彼
國土。或飢餓劫起。或天霹靂殺人。或國疾病
起。或阿闍羅身枯乾死。或鬼神傍宮室舍日
夜惱亂睡眠不安。羅剎夜叉蟲狼虎豹終日
不息常恒惱亂怕怖非分。大自在天梵王帝
釋及世間不能作護救得之處。若誦呪師嗔
心不息。無不人能救得前頭者。若誦呪晝夜
不□口常念誦。誦呪不忘滅得閻浮提等人。
黑月十四日。安像於屍陀林中。安阿闌若處。
或安逈獨樹下。或安石窟。或安空舍。或安大
廟舍中。或安海岸上。或安獨住無人。於中安
像。安像訖任作法得法不思議。此耶曼德迦
嗔怒王呪法亦不思議。成就誦呪者亦不可
思議。一切諸菩薩等亦不能護得。耶曼德迦
治罰惡人者。何況魔醯首羅等能護者。況一
切聲聞緣覺亦不能奪□□曼德迦呪治罰惡
人。若者呪師若嗔不迴無有解脫。若者要須
本呪師慈心向之即得離苦。

又法取苦練葉白芥子油毒藥。人血人肉鹽
胡􂡗。畢鉢乾薑芥子䖥盃作末。酸棗子汁。並
酒海鹽。那咄根俱舍底計根。卑麻根耶婆叉
羅。大麥灰江藍花摩陀那根。䔉䓗波羅舍。如
上藥皆等分。於像前一呪一燒。滿一千八遍。
能除怨家及眷屬。此藥法初夜作之。若到作
法國土飢餓疫病起。及夜叉羅剎滿世界。火
交起雹子下殺國邑村坊皆悉壞盡罰本國種
種皆悉不吉。

又法取那咄根。一呪一燒滿一千八遍。惡人
顛誑。又取三辛。還同如上呪一千八遍。即令
惡人身心熱惱不知為計。又取酸思子。同上
呪一千八遍。即令前人身體戰寒。或兩日或
七日七夜。前人即當枯報。欲作火法先作􂤭
印。

又法若人所屬天或所屬星。取屍陀林炭畫
作星天神形。脚下書前人名安畫像前。呪師
以脚踏頭嗔怒誦其呪。前人即得種種病。或
死若不死其病重。或惡鬼神著及眷屬亦然。

爾時耶曼德迦金剛於大眾中說。以頂禮佛
足默然而住。更復為眾生利益故。重說諸夜
叉女呪法及成就法。為貪欲者為求財寶者
說。不能依佛教者。不解觀行者。不解生禪
者。無始以來輪轉生死不能厭離者說。若見
法性達道理者不願此法。即說呪曰。

唵(一)以唎瑟帝利(二)摩訶那伽儞(三)吽泮(四)莎嚩
訶

此法呪每夜半以後。常起誦呪不限遍數。滿
一月日以更不睡眠。至明滿一月以後。夜叉
羅剎女即到來即為妻。所求即得圓滿。日日
送二十五枚金錢。亦與長年仙藥。

爾時無量百千夜叉羅剎夜叉女法悉得成
就。但誦耶曼德迦呪。於像前作法。所須見神
鬼願者皆悉集來。索者速得滿足。爾時金剛
菩薩頂禮佛足。於佛邊即說耶曼德迦呪。為
治罰惡人調伏眾生故。即說呪曰。

那牟娑曼多勃馱喃(一)阿婆縛娑縛(二合)婆(去)縛
沒我多(去)喃(二)那牟鉢囉(二合)底伽勃陀(去)哩耶
始囉縛迦(去)喃(三)那牟薩嚩菩提薩埵(去)喃(四)陀
舍菩迷鉢囉(二合)布瑟耶帝舍囉菩提薩埵(去)
喃(五)摩訶菩提薩埵(去)喃怛地他(七)唵(八)佉佉(九)
佉佉醯醯突瑟吒(二合)薩埵陀摩迦(十一)阿私姥
娑羅(十二)鉢羅(二)輸波舍訶娑哆遮(十三)覩盧菩闍
(十四)遮覩嚧姥佉(十五)殺者囉拏(十六)伽伽伽車
車(十七)摩訶比近那迦訶迦德毘訖唎哆那娜
(十八)薩婆菩哆婆孕迦囉(十九)阿吒吒訶娑那地
儞(二十)毘耶迦羅(二十一)摩摩儞摩娑那部多(二十二)
俱嚕俱嚕(二十三)薩婆竭摩吽(二合二十四)瞋陀瞋陀(二十
五)薩婆曼怛囉吽(二合二十六)頻陀頻陀頻陀(二十七)鉢
囉(二合)姥馱囉吽(二合二十八)阿迦哩沙耶阿哩迦
沙耶(二十九)薩婆菩陀吽(三十)儞唎麼陀儞唎麼陀
(三十一)薩婆突瑟吒(三十二)薩怛鑁(三十三)鉢囉鞞舍耶
(三十四)曼荼羅末第(三十五)陪以縛娑哆餌尾且哆羯
囉(三十六)俱嚕俱嚕(三十七)麼麼迦哩近(三十八)陀呵陀
陀呵陀(三十九)跋者跋者(四十)摩尾覽婆摩尾覽婆
(四十一)娑麼耶(四十二)麼怒娑麼囉(四十三)吽吽(四十四)娑娑
泮吒(四十四)娑普吒耶娑普吒耶(四十六)薩婆捨幡唎
布囉迦(四十七)翳呬曳醯(四十八)婆伽畔(四十九)緊者囉
夜私麼麼(五十)薩末嘌攤娑(去)陀耶(五十一)沙訶

爾時大金剛告諸天言。此瞋怒王耶曼德迦
呪王。能攝閻羅王種種治罰調伏。亦能攝一
切呪及諸天仙呪。及呪惡人非道理者。亦能
攝十地菩薩呪世間呪神。爾時無量功力此
夜曼德迦嗔怒王一切呪法所說功能成就。
持此嗔怒王人但誦此呪。亦能使得餘一切
呪神等。此耶曼德迦嗔怒王呪但專誦念即
得成就。

那牟薩婆勃陀步地娑哆嚩喃(一)阿鉢囉帝訶
多舍娑那喃(二)唵(三)迦羅迦羅(四)俱嚕俱嚕(五)麼
麼地里焰(二合六)囁婆囁婆(七)薩婆尾佉那(八)諾訶
諾訶(九)薩婆拔折囉(二合十)毘那夜迦吽(十一)􂏖囉
馱吒迦貳尾咀哆迦羅(十二)摩訶微訖哩(二合)哆
嚕比那(十三)跋者跋者(十四)薩婆突瑟吒吽(二合十五)
摩訶伽那鉢底(十六)視尾且哆羯囉(十七)畔馱畔
馱(十八)薩婆揭囉恨(十九)沙木佉(二十)沙步遮(二十一)
沙者拏(二十二)嚕囉那忙那野(二十三)􂛀瑟弩忙那野
(二十四)末囉呵莽泥延泥縛那曩野(二十五)麼尾覽婆
麼尾覽婆(二十六)囉呼囉呼(二十七)曼荼囉末地(二十八)
鉢囉毘社耶(二十九)娑麼耶(三十)麼怒娑麼囉(三十一)
吽吽吽吽吽吽(三十二)娑泮吒娑泮吒(三十三)莎縛訶

(文殊師利根本呪此法中常須用結界護身)。

爾時大嗔怒金剛四面顧視。觀其大眾更欲
說嗔怒法告言。汝等諸天眾及所有鬼神等
依止法界住者。欲作法時。先作􂤭印護身速
成證驗。即作火法。令一切鬼神魔等悉皆降
伏不敢為害。作法之時。先取嗔怒畫像。於自
在天廟中安置。取毒藥赤芥子脂血。和之苦
練葉供養畫像。取死人腸肚橫向。呪師自身
取死人劫波。呪師誦呪時。左手拓前件劫波。
右手頭奚刻自在天。呪師嗔怒想前件惡人
欺陵己身及他人者。或富貴高心惡朋黨者。
可畏者足財寶者。大臣宰貴等人。即作前件
法閉門露形坐之。若俗人師披頭左脚踏自
在天。能誦呪自在天身自然兩段。空中及出
雄吼聲。呪師嗔勿怕之。牢自安心。即當日羅
闍等被虎鬼著。或惡鬼羅剎等著。更誦呪乃
至惡人皆悉捨命。若夜誦呪。家內眷屬等悉
皆。

又法盡日向自在天廟處。一夜不食。黑月十
四日取屍陀林木燃火。取赤芥子和血及毒
藥等。一呪一燒即空中有大聲出。時一切餓
鬼悉集現呪師前。必不得畏懼。呪師報前件
餓鬼言。為我滅怨家惡人。鬼等報呪師言。
必為如願即隱不現。惡人百千里不訜。遠近
一切怨家等鬼皆悉為滅盡。一念頃悉皆得
除差。及種族皆悉離散。如是等法無量作者
皆悉成就。

又法空宅舍清淨之處。著淨衣服。於中取白
疊子。一呪一燒滿一千八遍。兩手掬取前件
疊子灰。即淨衣中裹。取兩瓦椀。各合一團灰
著。即誦呪作法護身。即將兩裹灰向死陀林
中。黑月八日或十四日。呪師面向南。安兩瓦
椀灰。安前頭著。呪師赤體披頭露形足嗔怒。
誦呪一萬遍即得成就。其中鬼神索前頭灰
者。必不得與之。若鬼神強奪灰者。即憶念耶
曼德迦一字呪。呪曰。

吽

作是聲。鬼神悉皆散滅。一切障礙悉皆淨盡。
若把其灰即記左右。必不得迷忘。皆題記左
右。呪師勿得放逸。誦呪必須護身。到天明日
出。即洗浴著淨衣。即還歸舍。到舍以然後右
手所把藥以將護身。一切鬼人及四足者。一
切眾生天龍藥叉等。即將此灰散於天龍鬼
神人等上即得降伏。左手所把灰散上丈夫
婦人即得降伏。右手所把灰前件人。即令前
人陰萎不起。由如黃門。若散人陰上。即不
能行欲事。若散女人產門上。不能共丈夫行
其欲事。產門閉塞。如本夫主行欲。其產門自
開。餘者不可須開。爾時丈夫行事亦然。共人
問自許夫婦即得。若將此灰散一切男女無
問貴賤者。此灰者皆得降伏隨意所作。若婦
人著此灰者。其產門以開降伏隨意所作。
若婦人著此灰而強行欲者。其婦人產門中
蛆出。產門爛臭如死人氣。其婦人一月即便
捨化。丈夫陰根還同婦人受苦一種。於後捨
化。又此灰呪師心生愛樂□得。若呪師隨方
所有惡人及所求處。即將此灰隨其風道以
手散灰。即得如意。若自作遣人亦得。若坐臥
之處。床敷机上一切莊嚴具。衣被氈褥。所有
一切。及屏障舍屋四壁等。呪師將灰散著此
上。一切怨家皆得惡病。或身上虱出極嚙人。
或壁虱出咬人身。洪爛不得安穩。數日受苦。
於後即到死地。一切醫師及天下藥不能療
得此人苦痛。一切諸天呪力亦不能除。除我
呪者餘皆不可救。若呪師迴心欲故。草麻青
蓮花白檀香。㨶以為末細。研以冷水。和塗藥
前病人從頭至足。用文殊師利根本呪印即
得除愈。

又法若心中思惟前無用女婦。以前件灰隨
風散之。即得惡病。產門及以嬭房悉皆洪爛
落盡。丈夫亦然□陰根髮鬚及以嬭房爛盡。
如是等法即無量能作惡事。若呪師自作前
得使。又亦得。若愛怜者不應作此法。若心
不怜者即作此法。勿令人知。呪師心思著如
是病即得此病。若觸頭頭痛。觸口口即生瘡。
觸心心痛。觸脚脚痛。痛及氣疼。乃至遣死瘦
損壞。及攝來向前遣調伏。若遠者亦攝來調
伏。若嶮難處行心怖畏處。即將灰逐風散之。
又以兩手把灰散於城墻門樓此及人家墻皆
悉崩倒。或火起燒之。及以兵長等逢此灰亦
皆星散滅。或惡痛疫起。或城中人開門自逃
散出。或他逼切罪。將灰逐風散彼其軍得大
勢病。或得虐等。其法能作種種惡起心所作
悉得如意。自家即得擁護。及同伴等亦得擁
護。如上所說法欲除之者。即取夜曼德迦嗔
怒畫像安壇中。取乳粥一椀。一呪一燒滿一
千八遍。一切怨家等還復依舊無痛。以次即
是所夜叉女羅剎女陵行之人。又耶曼德迦
金剛大嗔怒王說心呪法。

唵(一)仡里(二合)瑟窒哩(二合)􂛀訖里哆那娜(二)薩
麼設咄嚕那捨耶(三)薩擔婆耶(四)泮泮泮(五)莎
訶

是心呪常誦勿令斷絕。每日發願言。令突瑟
吒種種作害者。即令彼破□壞散滅無餘
(同前用稍印)。

又小心呪曰。

唵窒哩(二合)迦羅嚕波(二)吽(三)欠莎訶

是小心呪亦同前􂤭印。復令時別誦一千八
十遍即得法成。

又說最上一字心呪曰。

是一字心呪亦用前鎙印。是呪能令諸佛所
讚。亦能除一切惡邪見人等。復能調伏一切
鬼神□□成就一切善事。每日常誦是呪一
千八十遍即速成就。是耶曼德迦呪不論時。
即但有難事即作之。凡作皆用黑月作之。或
午時半夜作之。並得隨意

又說心呪曰。

唵帝利路迦嚧波吽欠莎訶(此呪大威力有能成一切事)

耶曼德迦金剛以說印部諸印及護身縛一切
印。

先以左手無名指自向虎口出。右手亦然。以
二小指相叉向名指孔中。拾虎口外竪二中
指頭相跓。二頭指屈著中指上節文。二大指
直竪中指中節文。是縛一切印。

召印。准前印。二頭指點下。是名召印。

大叉印。准前印開二頭指直竪去中指半寸。
是名大叉印。

供養印。以左手中指苾於名指後。以大指捻
名指上文頭指少指少曲。右手頭指釣左頭
指。右中指釣左小指。右無名指頭指曲入掌
中。大指押少指甲上。是名香爐印。

互相陵印。二手相叉。五指屈在掌中。竪右大
指左大指押無名指□節。是名互相陵觸印。

鎙印。准前互相陵印。唯竪二中指相著。是名
鎙印。

調伏一切惡人印。准前右大指屈入掌中。是
名調伏一切惡人印。

捧印。准前改二大母指直竪。是名捧印。

鐵箭印。治罰一切怨家用。准前捧印。二大指
少開。是名鐵箭印。

牙印。又二手相合五指直竪。屈二無名指掌
中。以著大母指第二節。中指頭各近二小指
一然。

擲依印。又二手掌並合。五指直竪。當於胸前
陵迴此印。向右邊作勢。向左□掣之。
文殊師利耶曼德迦法