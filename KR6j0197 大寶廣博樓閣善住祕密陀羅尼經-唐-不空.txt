#+TITLE: 大寶廣博樓閣善住祕密陀羅尼經-唐-不空
#+DATE: 2016-06-11 12:28:58
#+SOURCE: github.com/kanripo/KR6j0197 master 1cae09e0                

No. 1005A [Nos. 1006, 1007]

* 《大寶廣博樓閣善住祕密陀羅尼
經》

大寶廣博樓閣善住祕密陀羅尼輪






<img:>













<img:>






曩莫薩嚩怛他孽多南。唵尾補攞孽陛。麼
抳鉢囉陛怛他多儞捺捨寧摩抳摩抳蘇鉢
囉陛尾麼黎娑孽囉儼鼻㘑吽吽入嚩攞入嚩
攞沒馱尾盧枳帝麌呬夜地瑟恥多孽陛娑縛
訶

經云。此陀羅尼有大威德。佛由此成道。由此
降魔。能滅惡障能成六度。若書紙素牌壁幢
閣之上。有人暫視讀誦受持及聞聲佩身。並
轉觸餘人。是人五逆四重十惡等罪消滅。無
有刀毒水火劫賊邪魅。瘧疫寒熱一切病苦
皆悉遠離。見獲福慶所求遂意。臨命終時諸
佛安慰得生淨土。所有禽獸飛蛾蚊虻蟲等。
遇影蒙塵皆得解脫。

《大寶廣博樓閣善住祕密陀羅尼
經》卷上

開府儀同三司特進試鴻臚卿
肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯

* 序品第一

如是我聞。一時薄伽梵住王舍大城。於初會
時降伏俱知魔軍。及調伏一切外道。捨離生
死渡諸瀑流。是時那由他百千兢伽羅頻婆
羅魔軍。遍贍部洲。于時世尊以佛神力。變此
大地盡成金剛。令贍部洲有情之類不聞恐
怖。時彼魔軍雨諸器仗皆變為花。於王舍城
四衢道中。自然從地涌出大蓮花。其花千葉
七寶莊嚴。黃金為臺琉璃為莖高至梵天。出
種種光明普遍十方。於其花中自然出聲。說
陀羅尼名為警覺。陀羅尼曰。

曩莫薩嚩怛他(引)蘖帝毘喻(二合)曳底瑟綻(二
合)底娜捨儞勢唵麼抳(上)嚩日隷(二合)紇哩(二合)
娜也嚩日隷(二合)磨羅賽儞也(二合上)尾捺囉
(二合)跛寧(上)賀曩賀曩嚩日羅(二合)孽陛
怛囉(二合)細也怛囉(二合)細也娑嚩(二合)磨(引)囉
婆(上)嚩曩(引)儞吽吽散馱羅散馱囉沒馱
(引)昧(上)底唎(二合引)薩嚩怛他(引)孽多嚩日囉
(二合)迦臘跛(二合)地瑟恥(二合)帝娑嚩(二合引)訶(引)

時彼蓮花中流出此陀羅尼已。復出妙聲遍
滿三千大千世界。讚言善哉釋迦牟尼如來。
已度生死大海殄滅魔軍。離煩惱塵破無明
㲉然大法炬。由此陀羅尼威德力故。令作大
地變成金剛。降伏魔軍。爾時金剛手祕密主
菩薩。歡喜踊躍身毛竦竪。頂禮佛足白佛言
世尊今此陀羅尼。於何佛會最初而得。我從
昔來於諸世間未曾聞見。

爾時佛告金剛手祕密主菩薩。有陀羅尼名
大麼尼廣博樓閣善住祕密。由此陀羅尼威
德力故。能令三千大千世界變成金剛。一切
魔軍所有器仗咸變為花。由此陀羅尼威神
力故。降諸魔眾及化俱知餘類有情悉令調
伏。由此陀羅尼威神力。於四衢道涌蓮華。
復告金剛手言。我若不因此陀羅尼。不能成
等正覺。不能降伏俱知魔眾。不能枯竭煩惱
大海。不能然大法炬。金剛手我於無量俱知
百千劫來。雖難行苦行猶故不能成菩提果。
由纔聞此大陀羅尼加行相應故。得成正覺。
金剛手此陀羅尼。有大威力有大殊勝。是一
切如來真實法性。令諸如來圓證法身。金剛
手由稱此陀羅尼名號。則為已稱十方諸佛
如來名號。若能纔念。則為禮拜供養一切如
來爾時金剛手菩薩摩訶薩。以種種花種種
香塗香粖香。供養於佛。既供養已右遶三
匝頂禮佛足而白佛言。世尊此陀羅尼。有大
威德有大殊勝。唯願世尊普為一切有情說。
彼世界現何殊勝功德。一切有情。不以少善
根得聞此陀羅尼。此陀羅尼等同如來身。同
舍利法性。

爾時世尊告金剛手菩薩言。金剛手眾生下
劣不勤精進。心多惑亂愚癡闇鈍。耽著諸欲
不信正法。不敬父母不敬沙門婆羅門。不敬
尊者。是故此陀羅尼不入彼人之手。薄福少
智少慧。如此眾生不能得聞。不能受持不生
淨信。此陀羅尼能滅一切罪。是諸如來祕密
之藏。

爾時世尊復告金剛手菩薩言。善男子今為
汝說。從此世界東方過無量恒河沙數俱知
那庾多佛世界。彼有世界名寶燈其世界七
寶所成。其城四面廣一由旬。多諸人民安隱
豐樂。彼諸男子及諸女人童男童女。一切瓔
珞莊嚴其身。上妙寶冠嚴飾其首。容貌端嚴
有大威力。勇健精進智慧具足。通達眾藝。城
中有王名曰妙寶。有八十俱知大臣輔佐圍
遶。其王皇后名光明寶。有二萬宮人。皆如天
女前後侍奉。彼世界中所生花樹及諸香樹。
皆是七寶所成。水生諸花亦是七寶所成。陸
生諸花皆是閻浮檀金所成。其國人民壽八
萬劫。彼皆成就十善業道。於佛法僧發大淨
信。其王以正法養育不以非法。於諸有情常
作利益。彼世界中有佛。名端嚴摩尼種種清
淨建立如來應正等覺。於彼世界成佛廣作
佛事。與無量大菩薩摩訶薩眾。及俱知大持
明仙眾以為眷屬。彼如來身紫金色。具三十
二相八十隨形好。圓光一尋。其光周遍。猶如
七寶熾盛照曜。諸菩薩身悉皆金色晃曜相
好。端嚴坐七寶蓮華。彼皆辯才無礙智境通
達明處。皆共思惟大寶摩尼廣博樓閣善
住祕密陀羅尼。由此陀羅尼威神力故。出生
如是殊勝功德。彼佛世尊為一切有情。演說
此陀羅尼法。彼諸有情由聞此陀羅尼故。常
獲安樂。彼一切有情離諸地獄傍生及焰魔
界阿脩羅身。皆得解脫。諸惡趣門悉皆關閉。
開諸天門及開諸善趣。彼世界有情悉皆安
住無上菩提。彼一切有情悉住慈心如水乳
合。彼佛世尊往昔久遠行菩薩道時。修此陀
羅尼法作如是願。一切有情生我剎土者。彼
皆決定不退轉無上正等菩提。若有眾生聞
此陀羅尼。受持讀誦精勤修習。憶念不捨求
大成就。乃至聞名或復手觸。或佩身上或纔
眼視。或書經卷或書帛素。或書牆壁。一切眾
生若有見者。五逆四重誹謗正法誹謗聖人。
捕獵屠兒魁膾。喃婆。布羯娑。盲者聾者瞎者
傴者。人所惡者瘂者癩者。貧窮下劣不定業
者。魔網縛者墮邪見者。毘那夜迦觸者惡星
淩逼者。七曜害者。彼等諸人聞此陀羅尼。
決定當證無上正覺。乃至傍生鹿鳥蚊虻飛
蛾螻蟻。及餘類卵生胎生化生濕生等諸眾
生。聞此陀羅尼名者。決定證得阿耨多羅
三藐三菩提。不應疑惑。

爾時世尊說是語已。一切大眾皆大歡喜。身
毛聳竪。是時天雨波頭摩花芬陀利花。曼陀
羅花摩訶曼陀羅華。於虛空中有種種微妙
天樂不鼓自鳴。爾時會中大眾。各各皆見身
有光明。於如來前自然涌出七寶樓閣。端嚴
麗好人所樂見。其寶樓閣四柱四門及四階
道光明照曜。樓閣四角有四大寶如日熾盛。
復有無量摩尼寶珠綴於羅網。無量寶鐸而
懸其上。無量繒幡以為莊嚴。種種妙花間錯
垂下。是時大地六種震動。所謂動搖震吼涌
沒之相。諸天宮殿光明照觸。光所到處皆悉
覺悟。四大天王持明仙等亦復如是。一切魔
宮熾然焰起。一切障者毘那夜迦皆大驚怖。
馳走十方大聲號哭。

爾時世尊從眉間毫相放大光明。其光普照
警覺十方一切佛剎中諸佛。既警覺已其光
復收却入佛頂。時十方佛咸皆同聲。讚歎釋
迦牟尼如來言。善哉善哉釋迦牟尼如來。今
可應往寶燈世界端嚴摩尼種種清淨建立如
來所。令此大眾得相隨從瞻禮供養。又得
廣聞大寶廣博樓閣善住祕密陀羅尼法。何
以故此陀羅尼有大威德有大功能。一切過
去諸如來等共所加持。若有人得聞此陀羅
尼者。乃至名字及手觸者。彼人決定得不退
轉證無上正覺。

爾時釋迦如來聞彼十方世界中諸如來請
已。復放無量俱知百千萬億光明。告諸大會
諸人等言。我今欲往寶燈世界。時將已至。汝
等當共速嚴隨從。

爾時如來從座而起。詣昇七寶樓閣以手觸
之。其樓閣中忽然而出金剛師子妙座。其座
七寶所成莊嚴殊勝。見者悅意。又於座上生
妙蓮華。七寶所成黃金為莖紅寶為臺。時佛
世尊於蓮華上敷座而坐。

爾時世界皆大震動。如來即入大寶清淨三
摩地以三昧力安慰一切大眾。接詣虛空。與
一切眾會并諸眷屬。及大菩薩眷屬大天龍
藥叉彥達嚩阿蘇囉誐嚕拏緊娜囉摩護囉
誐人及非人。無量俱知持明仙眾金剛手祕
密主。與一切釋梵護世四大天王等。上昇虛
空往於東方。過無量恒河沙數俱知那庾多
百千佛剎。於剎那頃至寶燈世界。從空而下
詣彼端嚴摩尼種種清淨建立如來所。恭敬
問訊小病少惱起居輕利。時釋迦牟尼如來。
以千葉七寶所成蓮華。奉獻彼佛。時彼如來
在大眾會處天妙宮殿。舒金色臂安慰釋迦
牟尼應正等覺。安慰已坐於寶樓閣中。謂釋
迦牟尼如來曰。婆伽梵已轉大法輪降伏魔
軍。然大法炬建立法幢。擊大法鼓吹大法螺。
於彼世界已作佛事證薩婆若智。婆伽梵今
復轉第二法輪。當於閻浮提開正法藏。纔作
是語彼諸佛剎十八種動。所謂動極動遍動。
搖極搖遍搖。振極振遍振吼。極吼遍吼。
擊極擊遍擊。涌極涌遍涌。爾時天雨妙華現
大神變。於虛空中有種種音樂。不鼓自鳴其
聲悅意。又諸天子奏諸音樂。所有天龍雨種
種寶種種香種種旃檀香水種種衣服種種
莊嚴具。雨天妙赤珠馬瑙毘盧遮那大寶日
藏月愛日愛。雨吉祥藏大摩尼寶。雨天妙烏
鉢囉蓮華。俱勿頭蓮華芬陀利蓮華。雨曼
陀羅華大曼陀羅華。雨天妙閻浮檀金華。雨
天妙銀花雨天妙真珠。諸天子於虛空中。出
微妙音歡悅讚歎。其音展轉相告。善哉善哉
釋迦牟尼如來。今於此時再轉法輪。於閻浮
提建大妙寶如意法幢。所謂大寶廣博樓閣
善住祕密陀羅尼大教法。王今於閻浮提廣
大流布。爾時端嚴摩尼種種清淨建立如來應
正等覺。從眉間毫相出光。其光普照十方佛
剎。警覺一切如來。其光復照三千大千世界
及諸天宮一切龍宮一切地獄傍生閻摩羅
界阿蘇羅眾。普皆照曜警覺已。其光復收。
右遶彼佛及釋迦牟尼如來三匝。便於頂沒。

爾時十方世界無量恒河沙數一切諸佛。各
各於彼本土作大神變。現神變已詣彼世界。
各各以大神通變化七寶樓閣。於樓閣中出
生閻淨檀金師子座。彼一切佛并諸眷屬於
樓閣中坐。爾時端嚴摩尼種種清淨建立如
來安慰。彼等一切如來。以大神通作大供養。
彼等諸佛供養已。還坐師子座。爾時摩尼藏
菩薩摩訶薩。詣端嚴摩尼種種清淨建立如
來所。頭面禮足白佛言。世尊今現大集會諸
佛菩薩并天龍藥叉彥達嚩阿蘇囉孽嚕拏摩
護囉誐人非人等并大持明仙會。所謂金剛
手菩薩為上首。與大摩訶薩現大神變。唯願
宣說大寶廣博樓閣善住祕密陀羅尼。今正
是時。乃至第二第三作如是請。

爾時端嚴摩尼種種清淨建立如來。告摩尼
藏菩薩摩訶薩言。汝往釋迦牟尼如來所。啟
請彼佛。當為汝說。時摩尼藏菩薩。詣釋迦牟
尼應正等覺所。遶佛三匝合掌頂禮前住。白
佛言世尊我今請世尊。說大寶廣博樓閣善
住祕密陀羅尼。為哀愍利益一切有情故。

爾時釋迦牟尼如來。受摩尼藏菩薩請已。即
告金剛手祕密主菩薩言。祕密主汝往於大
眾。以金剛杵扣擊於地。時金剛手祕密主。承
佛聖旨於大眾道場中。以杵擊地。纔擊地已
其地四裂。時三千大千世界六種震動。於彼
裂處涌出七寶樓閣。其樓閣四角四柱四門。
嚴麗殊特相好圓備。光明赫奕有四階道。高
三由旬縱廣正等有五由旬。於樓閣中現閻
浮檀金窣覩波。種種寶珠而為嚴飾。七寶羅
網而覆其上。無量寶鐸懸於四角。妙花繒綵
而為間錯。彼窣覩波中有三如來身。爾時一
切如來并諸菩薩大眾。皆共供養寶樓閣窣
覩波中三如來。所謂花鬘燒香塗香粖香
幢幡寶蓋。奏諸音樂合掌禮敬。時諸天龍藥
叉彥達嚩蘖嚕拏緊那囉摩護囉誐人非人
等。一切眾會咸悉瞻仰。皆生奇特希有之心。
咸作是言。此寶樓閣窣覩波從何而來。高聲
讚言奇哉希有。旋遶歌詠花香塗香粖香并
諸音樂。供養寶樓閣窣覩波。合掌頂禮瞻仰
而住。爾時於樓閣中出聲告言。汝諸大眾可
觀空中。眾聞此聲已咸觀空中。即見廣大吠
瑠璃寶所成雲葉在於虛空。其寶雲葉上。以
金書此大寶廣博樓閣善住祕密陀羅尼。於
虛空際復出聲曰。汝等一切諸佛并菩薩大
眾。咸可讀此寶雲葉上陀羅尼。出此聲已。於
十方所來諸佛一一佛前。皆現吠瑠璃寶所
成雲葉葉上。以金書此陀羅尼。復出是聲。
南謨釋迦牟尼如來。今可開此寶樓閣窣覩
波門。於彼窣覩波中。有三如來身。由此三
如來威神力故。現大神變殊勝之相。彼三如
來於此會中。當具說此大寶廣博樓閣善住
祕密陀羅尼。并曼茶羅成就明法。

爾時十方同來諸佛咸作是言。唯願釋迦牟
尼如來應正等覺。為諸大眾開此窣覩波門。
令諸大會見三如來。所謂摩尼寶花幢王如
來。種種摩尼如來。金剛超涌王如來應正等
覺。

爾時釋迦牟尼如來現大神通。往詣寶樓閣
窣覩波。舒百福莊嚴金色臂。開窣覩波門
已。示三如來身。時三如來讚釋迦牟尼言。善
哉善哉釋迦牟尼如來。今於瞻部洲再轉法
輪。薄伽梵可於此坐。

爾時釋迦如來。即昇寶塔與三如來同座而
坐。

爾時金剛手菩薩摩訶薩。頂禮釋迦牟尼如
來。白佛言世尊今此樓閣。及窣覩波中三
如來從何而來。佛言乃往古昔不可思議無
量無比過無數劫。於此閻浮提。多諸人眾安
隱豐樂。香稻不種自然成熟。人無彼我亦無
貯積。當彼之時無佛出世。有一寶山王。彼山
王中有三仙居住。一名寶髻。二名金髻。三名
金剛髻。彼三仙人決定思惟佛法僧寶。復作
是念。我等何時成佛。證無上等正覺度諸有
情。時彼仙等作是思惟已。須臾默然復起前
念故。即證於諸有情慈心歡喜種種樓閣三
摩地。即獲天眼觀於上方見淨居天復於空
中有聲言。善哉善哉正士能發勝心。所謂阿
耨多羅三藐三菩提心。汝豈曾聞大寶廣博
樓閣善住祕密陀羅尼耶。過去一切如來為
諸有情利益故。已曾演說。纔聞此陀羅尼者。
當於無上菩提得不退轉。一切佛法當得現
前。證得一切三摩地。一切陀羅尼法悉皆現
前。善能降伏一切魔軍。然大法炬。一切善根
當得現前。滿足六波羅蜜。能解一切地獄餓
鬼傍生焰魔界阿蘇囉眾。及生老病死憂悲
苦惱。永得解脫。當於後世時。於此贍部洲有
情不孝父母。不敬沙門婆羅門。不敬耆舊。誹
謗正法毀謗聖人。應墮地獄。誹謗諸佛菩薩
殺阿羅漢作五無間罪。殺婆羅門及殺牛者。
抄劫竊盜妄語者不與取者。慾邪行者離間
和合者。雜染語者輕秤小㪷者。強奪財物者
匿他財物者。妄言背信者先世惡業所持者。
彼一切有情類。由此陀羅尼威力。若讀若誦
受持。若佩身上若書衣中。若置幢上。若書經
卷若書素㲲及牆壁牌板。乃至聞聲手觸及影
其身。及轉觸餘人。決定當得不退轉無上菩
提。能於現世獲無量百千功德。遠離諸罪成
就一切善根摧伏諸魔。於諸世間皆得敬愛。
於一切處皆得供養。一切國王王子宰官後
宮。并諸眷屬皆得歡喜。一切沙門婆羅門亦
皆歡喜。言音威肅人所樂聞。手脚柔軟聲相
和雅。離於貧窮不受世間毒藥刀杖水火等
難。諸惡獸怖不能為害。無諸賊怖無劫盜怖。
無旃陀羅怖無喃摩怖。行大小路悉皆無怖。
無鬼神怖無羅剎比舍遮怖。無拏吉儞怖無
毒蛇怖。乃至一日二日三日四日。寒瘧常
瘧一切瘧病悉不著身。眼病耳病鼻病舌
病。齒病脣病喉病項病。諸支分病手病背病
腰病臍病痔病淋病。痢病瘻瘡病髀病脛脚
痛病。丁瘡腫病瘰癧班病。肚痛疥病疱跛癩
癬。無如是等病。無頭痛不盲不瞎不傴。無橫
災死。不聾不瘂不被輕欺。如是等類現世不
受。得無礙辯臨命終時心不散動。一切諸佛
現前安慰。亦不為􂗳禱蠱毒呪詛著。身臥
安覺安。於其夢中見百千佛剎。及見諸佛并
諸菩薩圍遶。由此祕密陀羅尼威力故。獲如
是殊勝功德。時彼仙人得法歡喜心生踊躍。
於其住處便捨身命。所捨之身由如生酥
消融入地。即於沒處而生三竹。金為莖葉七
寶為根。於枝梢上皆有真珠。香氣芬馥常有
光明。所有見者無不欣悅。其竹生長十月便
自剖裂。各於竹內生一童子。顏貌端正令人
樂見。最勝端嚴光色殊麗相好成就。時三童
子即於是地竹下。結跏趺坐即入正定。至第
七日於其中夜皆成正覺。其身金色三十二
相八十種好圓光嚴飾時彼三竹悉皆變成七
寶樓閣。又於虛空中有大寶廣博樓閣善住
祕密陀羅尼。以金為字忽然而現。時有四大
天王。所謂寶髻龍主天王。寶藏鳩槃茶主天
王殊妙光摩護囉誐主天王。摩尼金剛藥叉
主天王。各持寶蓋而覆其上。唱佛功德。是四
天王各有無量百千眷屬。悉持妙花而以供
養。咸作是言。今佛世尊出現於世。

爾時世尊告金剛手菩薩摩訶薩言。昔三仙
人豈異人乎。今此寶樓閣窣覩波中三如
來是。彼時三竹者今妙樓閣是。彼時地者今
此地是。彼時世界者今此世界是。彼三仙人
由聞此陀羅尼勤修習故。捨彼仙身成等正
覺。復次金剛手彼時空中。讚歎此陀羅尼淨
居天子者。豈異人乎則我身是。是復有侍者
名曰淨居。常勤承事彼三仙人。其三仙人成
正覺已亦復供養。為彼淨居而授記曰。汝於
來世當得作佛。其淨居者豈異人乎。今此端
嚴摩尼種種清淨建立如來是。

爾時十方世界所來一切諸佛。咸讚釋迦牟
尼如來言。善哉善哉能以如來神通加持。說
此往昔因緣。示現如來祕密陀羅尼。此陀羅
尼是一切如來祕密。是一切如來母。是一切
如來心祕密陀羅尼。是一切如來轉法輪祕
密陀羅尼。是一切如來往詣菩提道場祕密
陀羅尼。是一切如來詣金剛師子座祕密陀
羅尼。是一切如來神通遊戲祕密陀羅尼。是
一切如來波羅蜜圓滿祕密陀羅尼。是一切
如來般若波羅蜜攝授祕密陀羅尼。是一切
如來真言祕密陀羅尼。是一切如來曼茶羅
祕密陀羅尼。是一切如來堅持印祕密陀羅
尼。是一切如來放俱知光祕密陀羅尼。是一
切如來實際祕密陀羅尼。是一切如來三摩
地神變加持祕密陀羅尼。是一切菩薩菩提
心莊嚴祕密陀羅尼。是一切菩薩安立如來
地祕密陀羅尼。是一切三摩地通達祕密陀
羅尼。是摧一切障祕密陀羅尼。汝今說耶。爾
時釋迦牟尼如來應正等覺。住正念智觀察
一切如來出大梵音。復放百千萬俱知那庾
多種種光明。所謂青黃赤白紫。普遍十方諸
佛世界。照曜已。警覺一切如來。其光復收遶
佛三匝。沒於佛頂光既沒已。

爾時世尊以淨妙梵音。於大眾中即說警覺
陀羅尼曰。

唵薩嚩怛他櫱多摩抳捨多儞跛底(二合平)入
嚩(二合)攞入嚩(二合)羅達麼馱覩蘗鞞麼抳麼
抳摩訶麼抳怛他蘗多紇哩(二合)怛野麼抳
娑嚩(二合引)阿(引)

說此警覺大明陀羅尼已。山林大地六種震
動。一切如來同聲讚言。善哉善哉釋迦牟尼
如來。善說此最勝祕密陀羅尼。於虛空中現
贍部金雲。遍滿十方。於其雲中下七寶雨。復
雨龍堅旃檀末。復雨優曇鉢花。而以供養。
及餘種種妙花。復雨蓮華俱物頭花芬陀利
華。蘇巘地迦華。曼陀羅華摩訶曼陀羅華。
嚧遮華摩訶盧遮華。曼殊沙華摩訶曼殊沙
華。蘇摩那華末利師華瞻蔔華而供養佛。一
切魔宮熾然火起。一切魔眾愁憂萎悴皆大
驚怖。一切障者毘那夜迦驚懼。身皆流汗惡
氣臭穢十方馳走。所有諸天於佛教中生淨
信者。及天龍藥叉彥達嚩阿蘇羅蘖嚕拏緊
那羅摩護羅誐人非人等。各持供具虔誠
供養如來。復有摩尼照曜思惟菩薩而為上
首。與無量俱知那庾多百千菩薩。悉持種種
妙寶而供養佛。時金剛手菩薩而為上首。與
無量百千持明仙。各持種種百千天衣而供
養佛。復有四大天王。與無量百千萬億四天
王眾。以種種香華塗香粖香花鬘衣服幡蓋
而供養佛。復有梵天與梵眾諸天而來供養。
復有三十三天與百千萬億天子。帝釋而為
上首供養於佛。如是那羅延大自在天。寶賢
滿賢賢力天等同來供養。復有日月天子。在
於空中而供養佛。復有大吉祥天女大辯才
天女。餉企尼天女訶利底藥叉女。與無量百
千藥叉而為眷屬。復有毘摩大天女金剛迦
離天女。華齒天女使者大天女。百千萬億各
各以天宮殿供養於佛。復有無量彥達嚩眾。
奏百千種天妙音樂而供養佛。復有無量百
千龍王集會。所謂娑竭羅龍王難陀龍王鄔
波難陀龍王。嚩魯拏龍王善住龍王寶髻龍
王普遍形圓滿龍王。以種種光味寶而供養
佛。復有轉輪王與無量百千萬億大臣宮人
婇女及千。子圍遶來供養佛。爾時大地變成
金剛。於如來前從地涌出七寶蓮華。其華百
葉。於其華中有贍部金剛千輻寶輪。光明赫
奕如日。其光遍照三千大千世界。於齊輪中
出微妙聲。作如是言。善哉善哉釋迦牟尼如
來。能說如是祕密陀羅尼。能轉無上大法輪
能詣大菩提場。此陀羅尼是諸如來祕密明
心。是諸如來真實理趣明心。唯願世尊復更
為說此大寶廣博樓閣陀羅尼。世尊已說警
覺心陀羅尼。由此陀羅尼。警覺一切如來并
其大眾。皆來集會。世尊說此祕密陀羅尼今
正是時。世尊此陀羅尼是成佛根本。能除一
切罪能竭一切苦海。能遮止一切生死曠野。
能越一切煩惱瀑流。若無此陀羅尼大明王。
終不能成無上正覺。此陀羅尼是成佛種子。
是轉大法輪。是燃大法炬。是建大法幢是吹
大法螺。是繫大法鼓是法師子座。善哉世尊
唯願廣為大眾。說此大陀羅尼王曼茶羅
印法畫像法。爾時大會雲集。天龍藥叉彥達
嚩蘖嚕拏緊那囉摩護囉誐人非人等。咸生
希有奇特之心。皆禮世尊瞻仰而住。爾時世
尊聞大眾虔誠請已。即為廣說此陀羅尼大
教王法。

* 根本陀羅尼品第二

爾時世尊告諸大眾。我今說此陀羅尼教王。
此陀羅尼能成就無上菩提。若有受持能除
一切罪業。身得清淨即說根本陀羅尼曰。

曩莫薩嚩怛他(引)蘖多(去)南(一引)唵(二)尾捕
攞蘖陛(三)麼抳鉢囉(二合)陛(四)怛他多(五)儞捺
捨寧(六)麼抳麼抳(七)蘇(上)鉢囉(二合)陛(八)尾麼
黎(九)娑(引)蘖囉(十)儼鼻㘑(十一)吽(十二)吽(十三)入嚩
(二合)攞入嚩(二合)攞(十四)沒馱尾盧枳帝(十五)麌呬
夜(二合)地瑟恥(二合)多(上)蘖陛(十六)娑嚩(二合引)訶
(引十七)

爾時世尊說此大寶廣博樓閣善住祕密根本
陀羅尼已。於此大地六種震動。雨大寶雨及
大妙華。一切所來大眾咸皆歡喜歎未曾有。
能令一切善法皆悉成就證得十地。是時十
方諸如來同聲讚歎釋迦牟尼如來言。善哉
釋迦牟尼如來。乃能說此入菩提道場陀羅
尼。若纔聞此陀羅尼。除滅一切惡趣。纔憶念
此陀羅尼者。則為以諸微妙香華塗香粖香。
供養十方一切諸佛。若能纔誦即得不退轉
無上正覺。乃至百劫千劫百千劫。一切如來
不能讚歎盡其功能。此陀羅尼有大威力。一
切諸魔終不能作其障礙。一切冤家惡友鬼
神藥叉羅剎人非人等不得其便。增長無量
善根。若纔念此陀羅尼者。獲福無量何況久
能誦持。其福不可挍量。

爾時執金剛手藥叉將。及四大天王。往詣佛
所恭敬合掌。頂禮佛足供養而住。白佛言世
尊我等擁護持此陀羅尼有情。加持養育皆
令歡喜。

爾時世尊舒金色手。摩執金剛菩薩頂。及安
慰四大天王。作如是言。我以此陀羅尼付囑
於汝。若有持此陀羅尼者。汝當擁護。

爾時執金剛手菩薩及四大天王。白佛言世
尊我等受付囑已。以此大教王。常當擁護彼
有情受持陀羅尼者。

* 心及隨心陀羅尼品第三

爾時世尊復說心陀羅尼曰。

唵(一)麼抳嚩日禮(二合二)吽

爾時世尊復說隨心陀羅尼曰。

唵(一)麼抳(尼軫反)馱(上)禮(二)吽泮吒(半音)

若誦持根本陀羅尼者。不假揀擇時日宿曜。
不限齋戒。但誦滿一萬遍已。然後佛前或舍
利塔前。於白月十五日。潔淨洗浴著鮮淨衣。
隨力供養燃四盞燈散諸香華。受持陀羅尼
者。食三白食旋遶制底一百八匝。誦陀羅尼
一百八遍。便於當處寢息。天欲曉時如來即
現其身。執金剛手菩薩亦現於前。所有願者
皆得如意。若造五無間罪者。作如是法第三
遍。方得感現勿生疑惑。常於清旦誦一百八
遍。所求之事皆得成就。蠱毒諸毒不能為害。
水不能漂。火不能燒。賊不能劫病不能侵。無
他冤怖常無重病。亦無眼病耳病鼻病舌病
口病齒病脣病頭痛𨈛節痛。一日瘧二日
三日四日瘧。悉不著身。諸惡毒蛇虎狼禽獸
不能為害。􂗳禱呪詛亦不著身。此陀羅尼威
力如是。能息一切怖畏能滅一切惡障。能生
一切功德能成就六波羅蜜。能成就如來境
界。纔誦此陀羅尼者。皆能成辦一切事業。若
有人登大高山頂誦此陀羅尼。盡眼所見處。
所有眾生滅一切罪業。亦離一切地獄業得
免一切傍生身。若入天廟中誦此陀羅尼者。
使諸天神皆悉奉教。若入龍池中誦此陀羅尼
者。一切龍眾皆來歸命若於日前誦此陀羅
尼者。日天子即來現其人前。所求意願皆能
與之。若有人於執金剛手菩薩前誦此陀羅尼
者。金剛手菩薩現於其前。所求願者亦得隨
意若有人取菖蒲根誦此陀羅尼。一千八遍
口中含之。入於王宮所有演說。妃后婇女歡
喜淨信。若加持胡椒含於口中。共他人語所
出言辭皆悉信受當生歡喜。若加持白芥子一
千八遍擲於虛空。一切惡風雷雹皆得消散。
若加持鹽一百八遍。與淨行婆羅門皆來敬
愛。食此鹽者皆得歡喜。若欲令剎利敬愛者。
取白芥子護摩一千八遍即得敬愛。若加持
安悉香一千八遍。於一切鬼魅病人前燒。隨
其所願皆自下語。彼病即差。若亢旱時先以
瞿摩夷塗地。作四肘方壇。中心畫一水池。方
二肘作青色。於池中取瞿摩夷和土為泥揑
作一龍。腰已上為菩薩身。作菩薩面。於其頭
上出三蛇頭。腰已下為蛇身。於池中盤屈。其
龍遍身以黃丹塗令作赤色。以金薄貼龍心
上。遶壇四邊。以白粉畫作蓮花。於壇四角插
四隻箭。以五色線纏繞於箭。周圍其壇。又於
線上懸五色小幡。四角安四水瓶。四門安香
爐。又用四箇小瓶。一瓶盛乳。一瓶盛酪。一瓶
盛乳麋一瓶盛酥。及沙糖。然四盞燈燒四種
香。所謂安悉董陸白檀蘇合。於壇上散七種
穀子(大麥小麥稻穀菉豆油麻芥子白芥子)供養五色食飲并諸花菓
念誦人面向東坐。取白芥子先誦陀羅尼。加
持一千八遍已。然後取白芥子一顆。誦陀羅
尼一遍釘龍頭上。滿一千八遍。其龍即降
雨。一切龍皆降伏。若欲止雨加持白芥子一
百八遍。擲龍池中其雨即止。若有惡風雹雨。
取佉陀羅木作橛。釘龍池邊即得霜雹不下
惡風即止。若欲縛毘那夜迦。取白芥子加持
一百八遍。安毘那夜迦頭上。便不能作其障
礙。以乳洗毘那夜迦即得解脫。所作事業皆
得成就。其持誦者常須清潔著鮮淨衣。此是
根本陀羅尼法。
《大寶廣博樓閣善住祕密陀羅尼經》卷上









《大寶廣博樓閣善住祕密陀羅尼
經》卷中

開府儀同三司特進試鴻臚卿
肅國公食邑三千戶賜紫贈司
空諡大鑒正號大廣智大興善
寺三藏沙門不空奉　詔譯

* 成就心陀羅尼法品第四

凡成就心陀羅尼事業者誦十萬遍即見一切
如來。誦二十萬遍得見一切佛土。若誦三十
萬遍得成入一切曼荼羅。一切真言法悉得
成就。誦四十萬遍得持明仙中轉輪王。誦五
十萬遍一切阿蘇囉。及諸仙窟龍宮窟門自
開悉皆得入。若誦六十萬遍得見一切伏藏。
若誦七十萬遍即憶知過去無量生宿命事。
若誦八十萬遍即得寶印三摩地。若誦九十
萬遍得一切菩薩遊戲神通加持。若誦一百
萬遍得一切如來灌頂。與一切如來同會。福
慧如是倍增而獲無量殊勝功德。若造五無
間罪。誹謗聖人誹謗正法。應入阿鼻地獄者。
由誦此陀羅尼十萬遍。一切業障悉皆消滅。
得不退轉獲宿命智。一切如來護念攝受。得
眼清淨耳清淨鼻清淨。舌清淨身清淨。增勝
無量殊勝功德。轉受增勝身業清淨。兼獲世
間種種事業隨意成就。

復次說雄黃法。取好雄黃置熟銅器中。從白
月十三日。清淨洗浴著鮮淨衣。喫三白食所
謂乳酪粳米。於佛前加持十萬遍。至十五日
夜。所加持雄黃現三種成就相。若煖若烟若
光焰即得成就。若暖將用點額。即得安怛那
成就。入阿蘇羅窟及一切神仙龍宮。得持明
轉輪王位。意樂所作皆得成就。若煙出用點
眼中。當見一切菩薩宮殿住處。又見一切金
剛族類菩薩。一切諸惡魔不能障礙。獲得一
切法藏。隨所去處皆得通達。若現光焰即騰
虛空。證得燃炬陀羅尼三摩地。得作三十三
天中主宰。所須皆得。若於山頂上誦一萬遍
得一切眾生尊重。所求皆得一切贍部人咸
來恭敬。若入水池中誦一千八遍。一切諸龍
皆悉降伏。取白芥子加持一千八遍。散擲虛
空應時注雨降伏諸龍。若常日日誦持獲大吉
祥。若患一切病。取水一瓶以因陀羅呵悉多
藥(白及藥也)及鉢羅奢藥(赤及也)白芥子并欝金香白
檀香等各一分。內著瓶中加持一萬遍。取此
香水淋灌於頂。一切大重病人皆得除差。及
滅一切罪障。所有符書壓禱皆悉消滅。獲得
一切殊勝吉祥。若患癩病。澡浴灌頂亦得除
差。若患白癜風。以水灌頂亦得除差。若有女
人意欲求男。以水灌頂即便生男。若有人久
持誦無靈驗悉地不見前者。作此灌頂法速
得悉地。如是等世間出世間。所求一切願皆
得成就。

* 成就隨心陀羅尼法品第五

誦隨心陀羅尼滿一萬遍。所有諸鬼神作障
難者。悉來接足禮拜白言。持明者救護我等
勿斷我命。所使我者決定得了。我皆成就。若
誦二萬一千遍者。即得一切天龍敬伏為天
中主。所出言辭天皆奉行。若誦三萬遍。一切
鬼神藥叉等咸悉順伏。若誦四萬遍。意欲鉤
召隨意即成。若誦五萬遍。所欲鉤召追攝。若
天若龍若藥叉若蘗嚕拏。若緊那羅阿蘇囉
摩護囉及仙人婇女沙門婆羅門。剎利國王
王后宰相群臣。及餘種種人等皆得隨意。燒
安悉香和白芥子。若誦六萬遍得無垢三摩
地。若誦七萬遍得作持明仙中轉輪王若誦
八萬遍執金剛手菩薩及與眷屬來現其前。
若誦九萬遍得諸菩薩施與無畏。若誦十萬
遍得見一切如來。彼等如來作是言。善男子
汝欲所往諸佛剎土。皆得隨意無有障礙。通
達一切真言通達經論。一切如來加持。於三
藐三菩提不退轉。及得種種世間出世間法。
心所樂求皆得成就。諸佛如來皆悉印可。

* 諸儀軌陀羅尼品第六

坐真言曰。

唵摩抳軍吒利吽吽娑嚩(二合引)訶

誦七遍然後坐。作餘護持法。

次結壇界真言曰。

唵摩抳尾惹曳馱囉馱囉吽娑嚩(二合)訶

誦此真言加持白芥子七遍。散於四向便成
結界。

次結十方界真言曰。

唵入嚩(二合)里多麼抳嚧止囉室里(二合)抳
吽吽泮吒(半音)

誦此真言加持香水。和白芥子一百八遍。散
於十方即成結十方界。

辟毘那夜迦真言曰。

唵摩抳鉢囉(二合)婆嚩底賀囉賀囉吽吽泮
吒(半音)娑嚩(二合)訶

誦此真言。加持灰水二十一遍。散於十方。

頂髻真言曰。

唵嚩日囉(二合)摩抳底瑟吒(二合)底瑟吒(二合)
吽吽泮吒(半音)

誦此真言七遍加持。右手作拳舒大指。以摩
頂右旋三匝。即成護身。

加持衣真言曰。

唵摩抳微布黎地里地里吽泮吒(半音)

誦此真言七遍加持衣服。

洗漱真言曰。

唵尾儞庾(二合)嚩底訶囉訶囉摩訶摩抳
吽吽泮吒(半音)

誦此真言加持水洗手漱口。及用灑於身。能
淨諸根。

洗浴真言曰。

唵蘇涅摩囉嚩底訶囉訶囉播奔弭哩弭
哩吽娑嚩(二合)訶

誦此真言加持白芥子水一百八遍浴身法。

護真言曰。

唵摩抳達哩吽吽泮吒(半音)

誦此真言用灑一切香花菓實飲食及所用之
物。皆用此真言加持而護之。

神線真言曰。

唵地哩地哩微麼羅迦哩吽吽泮吒(半音)

獻真言曰。

唵薩嚩怛他孽多布惹麼抳吽吽

所有花皆誦此真言加持。散時亦誦。

塗香真言曰。

唵薩嚩怛他孽多巘馱摩抳娑頗(二合)囉拏
吽

燒香真言曰。

唵入嚩(二合)里多麼抳阿沒囉矩吒娑頗
(二合)囉拏(上)尾𦽆底吽

燈真言曰。

唵入嚩(二合)里多始佉嚟馱嚩哩吽吽泮吒
(半音)

獻食真言曰。

唵鉢囉(二合)嚩囉(引)𦽆囉(二合)嚩底娑囉娑
囉吽吽

獻閼伽真言曰。

唵摩訶末抳布囉耶馱囉馱囉吽吽

奉獻供養物及食等真言曰。

唵摩訶微麼犁吽吽婆囉婆囉吽

護摩真言曰。

唵入嚩(二合)羅薩普(二合)囉誐誐那鉢囉(二合)
多羅抳吽吽

加持念珠真言曰。

唵嚧止囉摩抳鉢囉(二合)靺多耶吽

以此真言加持念珠七遍。若念誦本真言。一
遍移一珠。即成誦一切如來所說真言一遍。
一一真言成無量百千那庾多遍。

念誦時真言曰(欲念誦本真言時先誦此真言)。

唵嚩日囉(二合)摩儞迦囉緊迦哩吽吽泮
吒半音(半音)

結跏坐真言曰。

唵蘇鉢囉(二合)靺底多吠藝摩抳摩抳娑嚩
(二合)訶

警覺一切如來真言曰。

唵薩嚩怛他孽多嚩庾(平)惹吠多羅多
囉吽摩抳迦娜寧娑嚩(二合)訶

請一切如來真言曰。

唵微布羅鉢囉(二合)嚩黎杜嚕杜嚕吽吽

求願真言曰。

唵薩嚩怛他孽多地瑟吒(二合)那質多僧𠸪
訖叉(二合)拏嚩日禮(二合)吽吽

求菩薩願真言曰。

唵蘇尾布羅嚩娜寧訶囉訶囉吽

請一切天龍真言曰。

唵阿鼻娑摩耶嚩日禮(二合)馱囉馱囉吽

請四天王等真言曰。

唵摩抳尾誐嚩底吽

加持弟子真言曰。

唵輸(上)婆摩抳戶盧戶盧吽

加持弟子令弟子入壇真言曰。

唵薩嚩怛他孽多曷哩(二合)捺耶嚩日哩(二合)
抳達囉達囉吽吽

獻一切佛一切菩薩諸天等食真言曰。

唵尾囉尾囉逝誐誐那嚩呬儞攞呼攞呼
吽吽

所有一切香花飲食。皆誦此真言用持獻之。

護身真言曰。

唵摩抳蘇唵(二合)婆抳吠誐嚩底囉訖叉(二
合)囉訖叉(二合)𤚥吽

奉送諸聖眾真言曰。

唵薩嚩怛他孽多矩盧儞底娑摩囉尾
誐底入嚩(二合)羅入嚩(二合)羅吽吽娑嚩(二合)
訶

誦此真言通一切處用。所謂奉送本尊獻閼
伽香花飲食等用。

已上一切心真言。先各誦一百八遍。然後作
法時。纔誦滅一切罪。一切苦惱皆得解脫。諸
佛如來決定授菩提記。當得作佛。先世惡業
受持此真言悉皆消散。獲無量恒河沙數功
德。速證無上正等菩提。能轉法輪。

* 建立曼荼羅品第七

爾時世尊說曼荼羅儀軌。依時依法先擇勝
地。然後作壇。其壇四肘四門。以瞿摩夷和土
遍塗拭之。壇上張一白蓋。稱壇大小。於壇中
心取二肘。拼作一小方壇。先以白檀香塗拭。
次用欝金香塗之。或以五色粉撚成。或畫亦
得。於新器中和彩色用之。於小壇中畫七寶
樓閣。於樓閣中畫一佛形像。作說法相。佛前
作一蓮華。七寶莊嚴。於蓮華胎中畫作一輪。
其輪百輻齊輞具足。以金莊嚴。輪外畫焰光。
其蓮華莖吠流璃色。佛左邊畫金剛手菩薩。
而作忿怒形。右手執金剛杵左手執白拂。右
邊畫摩尼金剛菩薩。種種瓔珞莊嚴其身。左
手執持寶珠右手執白拂。四角各畫四天大
王。身著甲冑手執器仗。種種頭冠瓔珞莊嚴
其身。作瞋怒形。其小壇中畫七寶界道。於其
壇上懸一傘蓋。可一肘量。於傘蓋四面周匝
懸幡。其大壇東門懸五色繒幡。以四金瓶滿
盛香水。於瓶中著七寶及諸香藥五穀。於瓶
口插時花有菓枝條。以繒帛繫瓶項。置壇四
角。又以四銀瓶滿盛乳。安大壇四隅。若無金
銀瓶。以金銀圖瓶替之。於中壇南門中。畫
大吉祥天女。種種瓔珞莊嚴其身。北門中畫
餉棄尼天女。壇西門中畫金剛使者天女。八
臂持種種器仗。以種種瓔珞莊嚴。上懸青繒
幡。於中壇四邊。香花飲食隨力供養。然三十
二燈。種種花菓散其壇上。於佛像前置金香
爐。燒蘇合香。金剛手菩薩前以銀香爐燒安
悉香。摩尼金剛菩薩前亦以銀香爐燒酥
合香。於四天王前燒薰陸酥合白膠香和燒。
於吉祥天女前燒白壇香。於餉棄尼天女前
燒安悉香。於金剛女使者前燒薩羅計香(是青
膠香)於四天王等前。各各別以飲食而供養之。
其中壇四門外。各立吉祥標門。其大壇東門
中畫訶利帝母。七子圍遶。於南門中畫大自
在天王。於西門中畫花齒羅剎女。於北門中
畫毘摩天女。顏貌美麗有七婇女圍遶。於壇
上四邊插三十二隻箭。其一一箭以五色加
持線纏。周匝圍遶。於線上懸五色小幡以為
莊嚴。於大壇外食界道上。安置種種花種種
味飲食種種菓七種油餅三十二梡三十二
瓶三十二香爐。燒燈一百八盞。種種末香種
種燒香所謂薰陸香安悉香必栗迦(苜蓿香)白
檀沈香多孽羅香蘇合薩羅計(青膠是也)應燒五石
蜜香。又以龍腦香麝香欝金紫檀白檀等。各
各以為塗香。次應獻食飲乳酪沙糖水石蜜
水。各盛八瓶。乳粥八梡。又以粳米菉豆油
麻相和作粥八梡。粳米飯歡喜團各八梡。
又粳米粥八梡。復盛油四瓦梡酥四瓦梡
沙糖四梡石蜜四梡油麻四梡菓子四梡
七種穀子四梡。應以種種飲食供養。所謂
天竺餅煎餅菉豆餅油麻煎餅無憂餅妙味餅
酥餅沙糖餅。已上飲食隨所得營辦。當於引
弟子入壇門中。兩邊置香水二瓶。應為弟子
作入壇儀軌。其弟子入已。即為弟子灌頂。
誦此真言以用灌頂真言曰。

唵(一)摩訶尾布羅(二)鉢囉(二合)底(丁以反)瑟恥(二合)
多悉第(三)阿毘詵者𤚥(四)薩嚩怛他孽多鼻曬
罽(五)婆囉婆囉(六)三婆囉(七)吽吽

纔灌頂已。先世一切罪障。一切業障悉皆清
淨。得一切如來攝受。一切如來加持。一切如
來灌頂。一切如來安慰。一切悉地現前。所思
所求皆得滿願。即成入一切如來三昧耶曼
荼羅。入一切如來法性。證甚深法忍。往詣菩
提場獲得如是等勝上功德。乃至獲得不退
轉證無上正等菩提。

* 畫像品第八

爾時世尊告諸大眾。我今說畫像法。而能成
就一切事業。應取新白㲲不割截者。或一肘
或二肘令四方等。畫人應受八戒。其畫彩色
於新器中盛。勿用皮膠。畫七寶莊嚴樓閣。
於樓閣中畫如來。作說法相坐師子座。佛右
邊畫金剛手菩薩。十二臂黃白色。其像四面。
正面歡喜。右邊面忿怒相。左邊面開口狗牙
上出。當頭上面顰眉怒目。頭冠瓔珞種種莊
嚴。於蓮華上半跏而坐。左邊畫寶金剛菩薩。
四面十六臂。正面歡喜。右面青色作摩訶迦
羅天面。左面綠色作師子面。頭上面顰眉露
齒忿怒作淺綠色。右邊第一手持真多摩尼寶
作獻佛勢。左邊第一手持蓮花。右第二手作
安慰手。左第二手持三戟叉。二手合掌。餘手
皆執諸器仗。右第四手持輪。左第四手持劍。
右第五手持金剛杵。左第五手持花篋。右第
六手持念珠。左第六手持軍遲。右第七手持
刀。左第七手持梵夾。右第八手持寶塔。左第
八手持須彌山。於蓮華臺上半跏而坐。於其
座下畫餉棄尼天女。有八臂跪坐合掌。作供
養佛相。金剛手菩薩座下。作吉祥天女。跪
坐持寶器。滿盛種種寶供養如來。於吉祥天
女後。畫金剛使者天女。作笑面有四臂。種種
瓔珞而為嚴飾。手持種種器仗。餉棄尼天女
後。畫花齒天女。身著素服。以手持花瞻仰如
來。於如來前。畫作七寶花。其花百葉以金為
臺。吠琉璃為莖。其蓮華上畫作百輻輪。臍
輞具足。輪外周匝皆有光焰。於蓮華根下。畫
四大天王。悉被甲冑種種嚴飾手執器仗。蓮
華下畫作水池。以七寶莊嚴。於池岸上應畫
持誦人。跪坐手持香爐并持花枝。又持念珠。
跪坐瞻仰如來。於寶樓閣上。於虛空中畫梵
天毘紐天大自在天。散花供養。應依如是儀
則畫像。其持誦者著新淨衣。食三白食。從白
月八日。在如來前如法念誦。至十五日令滿
十萬遍。其像動搖及見自身熾然光明。獲得
無障礙眼。證清淨摩尼行三摩地。於一切持
明仙中為轉輪王。親見一切如來。纔誦一遍
遠離一切地獄傍生。能斷貪瞋癡等。離諸慳
悋垢。成就一切功德。獲得一切安樂。攝受一
切善根。一切如來之所加持。一切菩薩之所
安慰。一切諸天悉皆擁護。一切藥叉羅剎畢
隷多比舍遮阿蘇羅彥達嚩櫱嚕拏緊那囉摩
護囉誐人非人等。悉來侍衛。於一切王宮皆
得供養。令諸世間皆得順伏。一切功德波羅
蜜悉皆圓滿。如是等殊勝功德悉皆獲得。若
纔誦者猶獲如上福利。況多增勝。受持者若
有讀誦受持相應供養。求成就。并與印契真
言相應對於像前。其人等同諸佛。應受天人
世間供養禮拜。其人等同諸佛。應見應知如
來之所受記。其人決定不退轉於無上菩提。
不復生於母胎。所生世界蓮華化生。不離諸
佛菩薩所生之處。共諸如來集會乃至坐菩
提場。

* 護摩品第九

爾時如來復為諸大眾。說護摩法。先須清淨
身心然後作法。一一法速令成就。起廣大利
益。為諸有情發如是心。應作護摩如法供養。
護摩真言曰。

唵娑嚩(二合)訶鉢底部囉(二合)部囉(入)吽吽
𠰢吒(半音)娑嚩(二合)訶(引)

以此真言加持油麻白芥子。和酥一遍一燒
滿一百八遍。能令一切真言法速得成就。除
遣一切障者毘那夜迦。一切罪一切煩惱一
切冤家惡友皆得摧伏禁止。令其迷惑。一切
惡夢災怪不祥之事自然消散。

又以安悉香白芥子和酥。誦真言一遍一投
火中燒之滿一千八遍。一切鬼魅頭自破裂。
一切病患諸瘧速得除愈。一切鬼神變怪皆
得遠離又以酥和白芥子。一誦真言一投火
中。滿一千八遍獲得一邑主。又以白芥子和
酥護摩一千八遍。一切諸魔恐怖冤家他
敵悉皆除滅。

又以天木(杉木是也)和酥護摩一千八遍。得囉
惹并內宮眷屬歡喜敬愛所求皆遂。

若以白膠香和酥。及白芥子。於山峯上護摩
如前遍數。一切諸宮窟門自然而開。即得入
中為持明仙中王。

又以香膠和芥子油。於龍池邊護摩一千八
遍。一切諸龍皆得敬愛。所勅皆作之。依時降
雨不損苗稼。

又以飲食護摩一千八遍。供養如來即得五
穀豐饒。

又以鹽護摩一千八遍。一切藥叉女皆來禮
足。作是言大家勿傷我命。任意驅使皆得成
辦。

又以酥和粳米。護摩一千八遍獲大吉祥。

又以胡椒對日。護摩一千八遍。常得諸天擁
護獲大吉祥。

又於大吉祥天女前。以油麻和白芥子護摩。
得大財豐饒。

又以遏迦木護摩一千八遍。即成警覺諸佛
菩薩悉知是人。離一切罪。於一切世間出世
間真言王。悉皆現前。除一切病。於諸冤敵而
得最勝。一切生死苦不能􂜋逼。由此真言力
故。諸有善業皆易成就。一切惡夢不祥之事
皆得消散。一切厭禱一切繫縛一切煩惱不
能侵擾。如是等護摩事業。能作息災能獲安
樂獲得財利。設有墮諸惡見眾生令得正見。

爾時婆伽梵告金剛手菩薩。此教王有大威
德。是一切如來心。是諸如來母。是諸如來轉
大法輪。是諸如來往詣菩提場。是諸如來建
大法幢。是諸如來吹大法䗍。是諸如來坐金
剛座。是諸如來降伏魔軍。是諸如來最勝祕
密。是諸如來極大祕密。金剛手此陀羅尼。於
贍部洲息一切有情煩惱。能除一切有情罪。
能竭贍部洲有情地獄餓鬼傍生之業。能除
有情生老病死愁歎苦憂及諸熱惱。爾時世尊
復告金剛手菩薩。我以天眼觀諸如來。不能
說此陀羅尼所生功德聚。此陀羅尼有如上
最勝殊妙。如是廣大如是甚深。如是等勝最
勝。上最上大神通。如是大寶廣博樓閣教王。
薄福少德眾生。必不聞此陀羅尼名字。況復
得見。受持讀誦。若有聞見此陀羅尼名者。是
人已曾親近恒沙諸佛菩薩。金剛手此陀羅
尼是如來心。難解難入。若有善男子善女人。
於百千萬劫。供養八十俱知那庾多百千恒
河沙諸佛菩薩。飲食衣服房舍臥具百種湯
藥幡蓋香花塗香末香。復以七寶滿三千大
千世界。日日中奉施諸佛。金剛手於汝意云
何。是善男子善女人功德多不。金剛手菩薩
白佛言。世尊此人功德無量無邊不可稱數。
若有誦此陀羅尼一遍者。此人功德勝前功
德。諸佛如來說不能盡。若有善男子善女人。
於一時頃作意思惟此陀羅尼。稱量比前供
養如一切如來飲食衣服香花七寶功德。倍
勝於前。即成供養一切如來。

爾時如來說是語已。眾中天龍藥叉彥達嚩
阿蘇囉孽嚕拏緊娜囉摩護囉誐人非人等。
一切大眾踊躍歡喜發聲稱讚。五體投地虔
誠禮敬。合掌向佛白言世尊。此陀羅尼等同
如來出於世間。今佛世尊於贍部洲。能善建
立此祕密陀羅尼心法。

爾時十方同會諸佛菩薩。咸讚釋迦如來言。
善哉善哉。既讚歎已各還本土。爾時釋迦牟
尼世尊以佛神力還娑訶世界。
《大寶廣博樓閣善住祕密陀羅尼經》卷中


《大寶廣博樓閣善住祕密陀羅尼
經》卷下

開府儀同三司特進試鴻臚卿
肅國公食邑三千戶賜紫贈司
空諡大鑒正號大廣智大興善
寺三藏沙門不空奉　詔譯
護摩品第九之餘

爾時金剛手祕密主菩薩。面貌熙怡微笑身
毛聳竪。持金剛杵輪擲揮空。以種種香花衣
服嚴具。諸持明仙眾歌讚歎詠。往詣佛所。以
諸香花衣服嚴具而散佛上。遶佛三匝頂禮
佛足。漸進佛前。偏袒右肩右膝著地。合掌白
佛言。世尊如來今於世間然大法炬。於贍部
洲建立陀羅尼教王。若有見聞此陀羅尼者。
等同見佛。出興於世。應如是知。世尊說是
大寶廣博樓閣善住祕密大印曼荼羅教明王
法。世尊若有纔聞此陀羅尼者。於無上菩提
決定得不退。疾證無上等覺菩提解脫一切
罪障唯願世尊為諸眾生。說此陀羅尼印法。
即以伽他而問於佛。

「　此之祕密印
　云何而輪結
　云何安於指
　云何復安臂
　云何手按手
　云何以印觸
　而作於加持
　云何印在心
　云何而舒臂
　云何三昧耶
　云何安慰印
　云何以神力
　加持速成就
　云何金剛座
　云何灌頂印
　云何法輪印
　云何持無上
　無能勝密印
　云何轉輪印
　及如意寶印
　云何四王印
　云何吉祥天
　祕密之契印
　云何餉棄尼
　及女使者印
　云何持壇中
　一切聖眾印
　云何迎請印
　云何根本印
　心及隨心印
　如上之印法
　唯願大牟尼
　而為我解說
　由結此印故
　一切業成就
　纔見此印故
　諸罪皆清淨
　若修真言法
　成無上悉地
　願佛說真實
　由結此印故
　世尊為我說」


爾時釋迦牟尼如來於大眾中。舒金色如象
王鼻百千福莊嚴臂。按金剛手祕密主菩薩
頂。而安慰之作是言。金剛手此大寶廣博樓
閣善住祕密陀羅尼印品。如是印法汝今聽
善聽極善聽作意思惟。今委寄汝。汝應極生
恭敬印品及曼荼羅成就法。當於後世敬重
印品。知一切印等同如來。如薄伽梵詣菩提
場。如轉法輪。如佛舍利。於後世時。不應授與
下族類人。惡性有情破戒有情。懈怠有情不
淨信者。耽嗜有情我慢有情。如斯之類不須
為說。此陀羅尼等同如來舍利。勿令隱沒。若
有薄福有情。聞我此法便生毀謗。當知此等
如毀謗佛無有異也。是故金剛手善應執持
此陀羅尼。所在之處如佛無異。爾時金剛手
菩薩。頂禮佛足白言世尊。如是如是世尊所
說。我當專心受持恭敬供養以報佛恩。唯願
世尊為我演說。我當守護如來三昧耶。不敢
違越不敢棄捨不敢疑惑。令持明者速得成
就。爾時薄伽梵作念正知。於大眾中以吉祥
儀軌。說修行此大寶廣博樓閣善住祕密陀
羅尼大印品。持明者善須依法澡浴。及飲五
淨。依法加持及自護身。著新淨衣。先以白檀
香遍塗手臂。然後復用欝金香。塗繫於神線。
臂釧茅鐶安於右臂。離喧鬧密靜處。建立精
室。或舍利塔前。對佛像面向東方。作吉祥座
及結跏坐。先於一切有情起大慈心。深生悲
愍。即應誦根本陀羅尼。次誦心陀羅尼隨心
陀羅尼。以花鬘燒香供養一切如來。并供養
持金剛觀白在曼殊室利慈氏等。憐愍有情
者。遍禮十方一切如來。所奉獻者二手合掌。

「　應作如是言
　住在於十方
　諸佛攝受我
　遍在於十方
　過去及現在
　未來諸世尊
　菩薩威德者
　我今悉皆禮」


唵牟尼摩尼鉢囉(二合)嚩囉鉢囉(二合)嚩隷
麌呬耶(二合)鉢納銘(二合)摩訶鉢囉(二合)陛娑嚩
(二合引)訶(引)

次結普遍光明寶清淨如來心印。先以右手
拇指。捻頭指甲上。如鐶。餘三指展之。次以左
手展其頭指。屈大拇指。押三指甲上。二手相
對置於心前。

「　應住寂靜心
　觀想佛形像
　身儀應寂靜
　復以寂靜眼
　身不應動搖
　不動於靜慮
　結印誦密言
　數限二十一」


唵薩嚩怛他櫱多紇哩(二合)捺耶摩抳入嚩
(二合)攞寧阿(去)尾瑟吒(二合)也吽(引)

纔結此印。即持一切如來心印。積集廣大福
聚。如恒河沙那庾多百千如微塵諸佛。若有
善男子善女人苾芻苾芻尼優婆塞優婆夷。
以滿三千大千世界七寶。及天妙衣服塗香
末香燒香花鬘瓔珞諸莊嚴具幢幡寶蓋。供
養一一佛。滿百劫。如是供養一切佛已。若有
人結此印誦真言一遍。所生善根百分不及
其一。如上恒河沙諸佛。不能盡說其福聚。如
是大威德有大神驗。纔結此印誦真言。觀念
地獄一切眾生。彼地獄眾生皆得解脫。由此
觀行皆得生極樂世界。如是等阿修羅及焰
魔界傍生。皆得解脫一切身垢。過現生身得
清淨。一切如來攝受護念。即成見一切如來。
皆由結此普遍光明寶清淨如來印威力故。

次結一切如來心印。亦名安慰一切如來印。
先以左肘當𦜮。平展仰掌。即屈無名指小指。
以大母指押之。右手准前印不改。顰眉羯吒
訖叉眼。自視其身。微屈身。齒咬下脣應誦真
言曰。

唵薩嚩怛他孽多鉢囉(二合)嚩囉孽囉囉
摩抳吽

纔結此印誦真言。即成入一切如來所有三
昧耶曼茶羅。則成俱知三昧耶者。若人百千
劫來宿障。由見此印即得消滅。閉一切惡趣
門。即成結一萬四千俱胝那庾多百千佛大
三昧印及誦真言。又同結一切如來部族印。
一切夜叉羅剎部多諸毘那夜迦等。皆悉被
燒。如一火聚。是諸障者面皆踣地。皆順三昧
耶不敢違越。一切諸天頂戴誦持者二足。皆
住三昧耶。由纔見聞此印故。即成知一切三
昧耶者。一切惡龍亦順。住三昧耶不敢違越。
無有三昧耶。祕密曼茶羅教軌儀無不知者。
悉皆成入。由結印誦真言故。諸有惡人不敬
信者。及外道冤敵不饒益有情者。皆起慈心
深生恭敬。一切懷惡意諸煩惱者。悉皆消滅。
即成具三昧耶。即離一切罪障。即成歸依三
寶。即成就大福德聚。遠離諸疾病。離一切慳
悋煩惱垢。

次結一切如來普遍大寶三昧耶祕密大印。
先以右手置右膝上。以大拇指。捻中指甲上。
次以左手仰橫安心上。以母指押中指無名
指甲上。舒頭指及小指。發慈心開目而住。即
誦真言曰。

唵薩嚩怛他孽多毘三冒馱娜嚩日􂓟(二合)
吽

纔結此印誦真言。即得一切如來之所安慰。
皆稱善哉。舒手按頂憐如愛子。則為一切如
來之子。千俱胝那庾多恒河沙諸佛所共安
慰。其人一切罪障皆得清淨。一切煩惱悉皆
消滅。一切菩薩悉皆禮敬。一切諸天悉皆侍
衛。一切鬼神并一切夜叉羅剎悉皆不敢侵
倰。一切障礙毘那夜迦不敢惱害。馳散十方。
一切皆起慈心。由見此印故。無有疑也。見持
明者持此最勝印。當知佛菩薩現前安慰。由
誦此真言。當知是佛音聲。等同諸佛。佛語甚
深難聞。若有善男子善女人苾芻苾芻尼塢
波索迦塢波斯迦。若持明者。結跏趺坐結印
誦真言。若得見持此真言人。則成見六十二
恒河沙百千俱知那庾多諸佛如來應正等
覺。不應起疑惑。應當供養彼人奉其衣服。應
起恭敬如大師想。觀持明者等同諸佛。當知
是人則同諸佛。一切希求勝願皆得滿足。若
一時間結印誦真言。慈心遍緣六趣輪迴諸
有情二足四足多足思惟起慈愍心。輪迴有
情及傍生者。皆獲安慰獲佛菩提不久。諸天
擁護。於一切曼茶羅。成知三昧耶者。即成
誦一切真言。即成結一切印。

次結一切如來莊嚴大寶光加持祕密大印。
以二手右押左。背相叉。屈二頭指各如鉤。二
小指各直竪。二大指各屈在掌中。結跏趺坐。
以印當臍上。傾身向右。顰眉眼寂靜而視。觀
想諸佛住大慈心。應誦真言矜愍一切有情。
觀佛色相。置印於頂上。結印時。誦唵字吽字
泮字。結印已。由誦唵字成加持菩提場。由誦
吽字加持轉法輪。由誦泮字加持菩提樹。如
須彌山不傾動。一切如來所加持。一切佛皆
與授記。一切處加持人天。是人身得清淨。如
日光摩尼照曜。離一切罪增長福德聚。是處
猶如窣堵波。由結此印故。由如菩提場。諸
佛所加持。加持於十地。亦加持不退轉處。能
淨宿障。解脫諸惡趣。關閉諸地獄門。開諸天
門。是人於七十二恒河沙數俱低那庾多百
千諸佛所。種植善根獲得授記。一切鬼神夜
叉羅剎及龍皆生恐怖。及諸障毘那夜迦踣
面於地。如火聚焚燒。及諸餘類難調伏者。摧
壞無疑。此印難見難聞。離一切罪及離八大
地獄。成就一切真言教法。即成入一切曼荼
羅一切三昧耶印。如來所說皆得加持。亦能
加持一切印。成佛菩提最勝。纔結此印。一切
處常得加持真言曰。

唵薩嚩怛他蘖多地瑟姹(二合)那摩尼摩尼
吽泮吒(半音)

次結如來寶大金剛安立金剛師子座印。

先應結金剛加座。即結金剛合掌印。想身為
金剛杵形。微屈身。觀想遍毛端遍觸。然後二
手合掌。屈二頭指。捻二大指甲。竪二中指如
金剛杵形。直竪二無名指。以二小指。㧙在無
名指背。以印觸地。及觸二膝。即安於臍。此名
二金剛師子座印。其地猶若金剛。周匝十方
如金剛牆。亦成一切如來座。由一切如來加
持故。成金剛座樓閣。一切難調伏者不能沮
壞。一切處得無畏。及障者毘那夜迦一切諸
魔類。由結此印皆得超勝。彼皆一切馳散。及
夜叉羅剎大力作障者悉皆遠離。難伏不見形
者。及諸不友冤敵惡心眾生悉皆殄滅。由結
此印故。一切有情若男若女皆得敬愛。王及
後宮皆得歡喜。及餘有情在於地上。皆得敬
伏。一切隨順晝夜無間斷。由諸佛加持成金
剛寶殿。建立師子座。由佛神通加持故。如俱
胝恒河沙數百千應供正遍知處。成金剛師
子座。由纔結此印。於如是等如來所。成奉獻
金剛座。則獲一切如來神力加持。由纔結如
來寶大金剛建立金剛師子座印。一切地獄
傍生焰魔界餓鬼阿蘇囉身一切地獄等。由
先世業障。以此金剛牆令摧壞令繫縛。皆令
消滅。其身得清淨成金剛不壞身。由誦真言
結印故。於諸惡趣皆得解脫。及解脫一切罪
真言曰。

唵薩嚩怛他櫱多鉢囉(二合)嚩囉摩尼嚧旨
黎吽吽泮吒(半音)

次結一切如來大寶出生灌頂大印。

二手合掌如金剛杵。二頭指傍舒。二中指屈
節指面相合。直竪二無名指。如金剛杵。二大
指押二小指甲上。結吉祥跏座。置印於頂上。
應誦此真言曰。

唵薩嚩怛他孽多尾麼羅三婆吠吽吽

纔結此印誦真言。其持明者於六十八百千
恒河沙數微塵等如來應供正遍知。以一切
如來神變加持。獲得灌頂。即彼乃至得如上
如來繫無垢繒於其首。以一切曼荼羅印品
明真言灌頂。成就無量阿僧祇福德聚。獲得
無量善根。一切菩薩金剛手。於持明仙人。以
百千遍灌其頂。一切天龍夜叉乾闥婆阿蘇
囉孽嚕拏緊那囉摩護囉誐四天王。與成彼
持明人灌頂。一切持明仙中輪王。與成彼灌
頂。為一切如來長子殊勝灌頂。成一切如來
三昧耶祕密曼荼羅灌頂。以大寶廣博樓閣
祕密成灌頂。一切不友冤敵作障者。毘那夜
迦惡藥叉羅剎部多鬼神。不能見彼持明者。
其持誦者身如虛空。隱形不現。普遍十方一
切佛剎。一切如來應供正遍知。廣大衣服繒
綵七寶瓔珞莊嚴頭冠。於一切如來所。作大
供養雲海。成供養灌頂。由纔結此印。得如是
神通自在善根。成就如是大威德大福利。

次結一切如來光明大寶摧魔熾然法輪神通
加持大印。

二手合掌安於心。以右手大指頭指甲。相捻。
餘三指直舒掩於心。屈左手大指入掌中。捻
中指甲上。餘三指微屈。二手背相著。其左手
掌面向前。結跏趺坐應誦真言。住慈三摩地
內心定寂靜。由結此印。即轉清淨大法輪。三
千大千世界六種震動無疑。諸佛菩薩皆觀
察持明者。金剛手歡喜。并諸天眷屬持明轉
輪王。常來侍衛持明者。四大天王晝夜常護
持四方。一切如來常加持。由轉法輪。於諸眾
皆得超勝一切障作障毘那夜迦。持明者若
持此印。心得寂靜離諸障難。是人等同如來
出興於世轉大法輪。如坐菩提場轉大法輪。
我見彼人等同諸佛。應當供養。所獲善福如
供養佛。持誦者應清淨心。於諸有情常起悲
愍。應結印誦真言。少顰眉脣齒俱合。觀想佛
形如轉法輪。心作是思惟。降伏諸魔制諸障
難。由結此印誦真言故。能然大法炬建大法
幢。擊大法鼓吹大法蠡作大師子吼增長福
德聚。由纔結此印如結八十俱知恒河沙諸
佛真言密印。是諸如來亦加其威神。咸稱善
哉善哉授菩提記真言曰。

唵薩嚩怛他孽多三摩耶摩抳嚩日黎(二合)
吽吽

次結無能勝印。以右手大指。拄頭指頭。屈
如環。餘三指直竪。左手亦然。竪二手所舒指。
背相著。以印小指當於臍。顰眉向下觀身。
以右脚押左脚。以羯吒訖叉眼顧視意。誦真
言即舉右脚。以大母指觸地。由纔結印誦真
言故。即能降伏諸魔并諸營從得勝。及降伏
一切作障毘那夜迦及不現形者一切夜叉羅
剎。於諸冤敵通達無礙。及諸不友冤敵得勝。
離諸煩惱苦及諸鬼趣得勝。於其身中貪瞋
癡及餘種種煩惱。彼皆寂靜。由纔結印故。則
解脫諸罪。一切所往處得勝。於真言法得無障
礙得成無障礙事。得離一切諸病。乃至證菩
提。一切處諸天擁護於十方。無能勝真言曰。

唵薩嚩怛他孽多惹耶尾惹耶阿爾多嚩
日嚟(二合)吽吽

次結一切如來轉法輪印。

先以右手握大母指作拳。左手亦然。以右拳
安於左拳上。由結此印。一切如來之所印可。
如恒河沙俱胝百千如來咸皆歡喜。受與無
上悉地。是諸如來決定現其身。於一切持明
仙眾中。為轉輪王。一切真言印契教法悉皆
通達。如在心於諸曼荼羅成就。最勝一切諸
天十方擁護。轉法輪真言曰。

唵薩嚩怛他孽多達磨馱都摩訶麼抳試佉
黎喝囉喝囉吽吽泮吒(半音)

次結金剛手菩薩印。

先以二手合掌。二中指右押左內相叉。二頭
指并二大指如金剛形。竪二無名指。指面相
著。二大指直竪。二小指搩開。舉其左肘。下其
右肘。顧視左肘。右脚押左脚。半跏微展左脚。
作顰眉怒目瞋相。以齒齩下脣喉中稱吽聲。
意誦真言觀己身如金剛手。纔結印誦真言
故。三十三天皆大驚怖。一切天宮悉皆震動。
一切夜叉羅剎王及難調諸龍鬼神毘那夜迦
及諸作障者。悉踣面在地號哭。四方馳走。金
剛手皆大歡喜受與悉地。真言教法悉皆成
就。福聚增長。持明中為主宰。若能三摩地相
應。洗浴清淨塗香塗身。著新淨衣服。諸佛如
來觀察其人。一切曼荼羅聖眾皆大歡喜。真
言曰。

唵薩嚩怛他孽多摩訶嚩日囉(二合)賀嚩耶
馱囉馱囉吽吽泮吒(半音)

次結寶金剛菩薩印。

准前印唯搩開二頭指。安印當心。結跏趺坐。
起慈心眼寂靜而視。端嚴柔軟誦真言。隨其
意思所求滿足。金剛手常歡喜。觀彼人如所
愛子真言曰。

唵杜嚧(二合)杜嚧(二合)摩尼摩尼摩訶密儞
與(二合)怛末尼(二合)娑嚩(二合引)訶(引)

次結四大天王印。

先以右手安於臍上。屈大指入掌。以頭指捻
大指頭。餘三指直舒。左手安左𦜮上。直舒頭
指。餘三指握大指為拳。作擬勢。身向前微屈。
眼視右手。作忿怒形。怒目不轉睛。應誦真言
曰。

唵嚧迦播里低惹耶惹耶吽

次結吉祥天女印。

先以二手虛心合掌。二頭指二中指二無名
指。散開微屈如開敷蓮花形。由結印誦真言。
能滿一切所希求願是大威德者真言曰。

唵尾摩羅孽羅(二合)縛底三婆囉吽

次結餉棄尼天女印。

以右手近右乳邊。頭指直竪。大指屈入掌中。
以中指無名小指慢為拳。左手覆左膝。觸膝
上。曲身向前怒目而視。應誦真言曰。

唵能(上)瑟置哩(三合)抳(平)尾娑羅吽

次結使者天女印。

先以右手仰掌。當心平展。下其肘。次以左
手平展覆掌。於右手下。二手背相背。舉其臂
肘。引頭向前微曲身。誦真言曰。

唵阿誐麼野地囉門(上)者吒訶悉儞吽

次結曼荼羅中一切聖眾印。

以二手指相叉。鉤結安於臍。展左脚按地即
成誦真言曰。

唵三曼多迦囉跛哩布囉抳馱迦馱迦吽
泮

次結花齒天女印。

先以右手屈五指如蓮華形。安左耳上。左手
准前安於心。真言曰。

唵娑囉娑囉尾娑囉吽吽

「　爾時金剛手
　復白世尊言
　云何根本印
　云何是心印
　云何隨心印
　牟尼為我說
　世尊作是言
　二手作合掌
　應置於心上
　屈於二頭指
　及以二大指
　相捻猶如環
　二中指蹙屈
　猶如於寶形
　竪合二無名
　搩開二小指
　是名根本印
　智者結此印
　誦根本密言
　即成先行法
　次說心印相
　先以於右手
　仰掌安於心
　大指與無名
　而以頭相捻
　餘三指平舒
　次以於左手
　大指捻小甲
　餘三亦直舒
　覆於左膝上
　是則名心印
　亦名安慰印
　功能如根本
　次法隨心印
　准前心印相
　大母與頭指
　相捻猶如環
　依前左膝上」


結此印能成辦一切事業。滅一切罪除一切
煩惱。不久決定當得佛菩提。若人結一一印。
其福不可量。由結此印。於無量阿僧祇恒河
沙數俱胝那庾多百千如來應正等覺。雨大
供養雲海塗香末香華鬘衣服幢幡瓔珞嚴
具七寶。於一切如來。成供養種種百味飲食。
隨如來所宜成出生供養。隨其意樂醫藥資
緣。於一一如來前成廣大供養。由結印誦
真言。於一切如來。平等於十方即警覺。彼等
如來稱善哉。悉皆授與記。一切如來安慰其
人。樂見彼人。金剛手持明王并諸眷屬眾。晝
夜常擁護其人。四大天王決定擁護其處。等
同窣覩波。由結此印故。其地如來說如有舍
利塔。皆得決定不退轉。是故金剛手若善男
子善女人苾芻苾芻尼優婆塞優婆夷淨信持
明者。應當極生恭敬受持讀誦供養。若自書
寫勸他書寫。應當結印以大信心以大恭敬。
以種種物應當供養。其善男子善女人苾芻
苾芻尼鄔波索迦鄔波斯迦獲大福成就。一
切戒成就。大精進大忍辱成就。大禪定成就。
檀那成就。大智慧成就。廣大功德成就。六波
羅蜜圓滿。若有得此陀羅尼印壇場法者。成
就如是廣大功德。佛說是經已。金剛手菩薩
摩訶薩及一切大眾天龍藥叉彥達嚩阿蘇囉
蘖嚕拏緊娜囉摩護囉誐人非人等。皆大歡
喜信受奉行。
《大寶廣博樓閣善住祕密陀羅尼經》卷下