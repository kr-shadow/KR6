#+TITLE: 觀自在菩薩說普賢陀羅尼經-唐-不空
#+DATE: 2018-05-12 10:23:49
#+SOURCE: github.com/kanripo/KR6j0235 master fb0646b1                


No. 1037 [No. 1038]
觀自在菩薩說普賢陀羅尼經

開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門
不空奉　詔譯

如是我聞。一時薄伽梵住王舍城靈鷲山。與
大苾芻眾及大菩薩摩訶薩九十九俱胝眾
俱。

爾時聖觀自在菩薩摩訶薩。在彼眾會從座
而起。白佛言世尊我欲顯說普賢陀羅尼。世
尊此陀羅尼。我於月上光如來所受得。若
菩薩乘者。纔聞此陀羅尼。即得不退轉。速疾
承事一切如來應供正遍知者。能銷滅一切
業障獲得安樂富饒。身得清淨語業清淨意
得清淨。通達一切大祕密海。能滿一切大
願海。即見一切如來。我由聞此陀羅尼。便
證無生法忍。獲得首楞嚴三摩地。證得寶印
三摩地焰炬三摩地海印三摩地普遍虛空
三摩地。證得如是等恒河沙數三摩地門。復
證得開無盡篋等八萬四千陀羅尼門。由此
證得具慧具行。得如是智慧。成就所聞之
法。於諸佛所聞法無間承事供養。唯願世
尊許我為四部眾說。佛言聽汝宣說。

爾時觀自在菩薩摩訶薩。入金剛曼荼羅三
摩地。即說陀羅尼曰。

曩莫囉怛曩(二合)怛囉(二合)野耶(一)曩莫阿(引)哩
耶(二合)嚩盧枳帝濕嚩(二合)囉(引)耶􂏖地薩
怛嚩(二合引)野摩訶薩怛嚩(二合引)野(三)摩訶(引)迦
(引)嚕抳迦(引)野怛儞也(二合引)他佉(上)誐吠
佉(上)誐吠佉(上)我吠斫屈芻(二合)佉吠秫
嚕(二合)怛囉(二合)佉吠伽囉(二合引)拏佉吠爾賀
嚩(二合引)佉吠迦(引)野佉吠麼娜佉吠娑囉
佉吠吠麼佉吠戍穰(上)佉吠儞弭多(上)佉
吠鉢囉(二合)抳馱曩佉吠三摩(引)他佉吠播
(引)囉弭多(去引)佉吠􂏖地佉吠娑囉娑囉娑囉＋（二十三）夾註【三】【甲】【乙】囉＋（二十三）夾註【宋】【元】【明】【甲】【乙】囉囉薩嚩沒馱(引)地瑟恥(二合)帝婆囉婆囉
婆囉達磨地瑟恥(二合)帝迦囉迦囉迦
囉僧(去)伽(引)地瑟恥(二合)帝曩莫阿哩野
(二合)嚩嚕枳帝濕嚩(二合)囉(引)野冒地薩怛嚩
(二合)野摩訶薩怛嚩(二合)野摩訶迦嚕抳迦(引)
野曩慕捺嚩(二合)曩嚩底(丁以反引)南冒(引)地
薩怛嚩(二合)句(引)胝(引)南(引)阿地瑟恥(二合)帝
覩𤚥(引)阿(引)聿㗚麼二合(二合)嬾者娜難(上)覩怛
儞也(二合)他蘇囉鼻蘇囉鼻母儞母儞摩訶
母儞麼底麼底摩訶麼底曩莫阿(引)哩野
(二合引)嚩盧枳帝濕嚩(二合)囉(引)野冒地薩怛嚩
(二合引)野摩訶(引)薩怛嚩(二合引)野摩訶(引)迦(引)嚕
抳迦(引)野悉殿覩三滿多跋捺囉(二合)馱引(引)
囉抳娑嚩(二合引)訶(引)

爾時觀自在菩薩。說此陀羅尼時。九十二俱
胝菩薩。證得首楞嚴三摩地。恒河沙數菩薩。
證得微妙陀羅尼三摩地。我今說此陀羅尼
功德。每於晨朝。誦此陀羅尼一百八遍。滿二
十一日。觀自在菩薩即現其身。所求一切願
皆得滿足。

若人囚禁枷鎖。七日誦持即得解脫。若人患
瘧。於左耳邊誦患者即愈。若人患風邪魅
病。酥油相和加持二十一遍。令服即得除
差。若患齒痛。加持齒木二十一遍。令嚼即
愈。若患耳痛。取疊花子油。並置於熟銅器中
加持七遍。滴於耳中即愈。若患頭痛肚痛。加
持手摩捫即愈。若患鬼魅。結呪索加持一百
八遍。令帶即愈。若被拏吉儞魅。加持油七遍。
摩塗支節即愈。若患一切病。加持或手或柳
枝摩拂即愈。如上諸法即未置功業隨誦即
効。若欲求見佛菩薩。證陀羅尼門三摩地門。
神通隱形安膳那。藥雄黃成就者。行者於舍
利塔或佛像前。塗拭曼荼羅懸繒幡蓋。散
種種花燒檀香沈香薰陸香。燃燈一百盞廣
大供養。念誦者清淨澡浴。著淨衣服身持梵
行。即誦此陀羅尼結方隅界陀羅尼曰。

曩謨囉怛曩(二合)怛囉(二合引)野耶曩莫阿(引)哩
野(二合引)嚩盧枳帝濕嚩(二合)囉(引)野􂏖地薩怛
嚩(二合)野摩訶薩怛嚩二合野＋（四）夾註【三】野＋（四）夾註【宋】【元】【明】野摩訶(二合)野摩訶迦
嚕抳迦(引)野怛儞也(二合)他止里滿馱(引)
銘(上)弭里滿馱(引)弭止里弭里滿馱(引)弭枲
(引)摩滿馱(引)弭枲(引)摩(引)銘羯室旨(二合)娜
底訖囉(二合)麼覩娑嚩(二合引)訶(引)

以此陀羅尼加持水二十一遍。於道場中散
灑十方即成結界。

我今說迎請陀羅尼。真言行者先誦此陀羅
尼迎請已。然後念誦。陀羅尼曰。

曩謨囉怛曩(二合)怛囉(二合)野(引)耶曩莫阿(引)哩
野(二合引)嚩嚧枳帝濕嚩(二合)囉(引)野􂏖地薩
怛嚩(二合引)野摩訶(引)薩怛嚩(二合引)野摩訶迦
(引)嚕抳迦(引)野怛儞也(二合)他止里止里弭
里弭里止里隷(引)翳呬婆誐挽曩(引)哩野
(二引合)嚩盧枳帝濕嚩(二合)囉娑嚩(二合)訶(引)

此陀羅尼是我心真言。誦真言即成請召。行
者從白月八日起首。乃至十五日。日三時
時別誦一百八遍。三時澡浴三時換衣。其十
五日作廣大供養無限念誦。其日中夜觀自
在菩薩。來至道場現金色身。相好端嚴放百
千光明。持誦者不應恐怖生勇健心。纔見觀
自在菩薩。即得地位證得陀羅尼三摩地。即
見東方阿閦如來南方寶幢如來西方無量
壽如來北方天鼓音王如來。見四如來十方
無量如來身廣大威德。承於諸佛大悲願力。
久住世間。從此命終當生淨妙佛剎。於一切
處。供養承事諸佛如來。

爾時世尊說是經已。菩薩摩訶薩并天龍藥
叉乾闥婆阿修羅迦樓羅緊那羅摩睺羅伽
人非人等。皆大歡喜信受奉行。
觀自在菩薩說普賢陀羅尼經


















