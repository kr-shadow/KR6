#+TITLE: 權現金色迦那婆底九目天法-唐-菩提留支
#+DATE: 2016-06-11 12:29:07
#+SOURCE: github.com/kanripo/KR6j0653 master bb813447                
No. 185
權現金色迦那婆底九目天法
三藏菩提留支　譯

先欲作是法者彼像不刻作之若鑄印白𨭛銅栴檀
及栢松等若奉造時一日一夜莫越過高三寸五寸
七寸若畫綵色勿用皮膠須用香汁及有汁木其金
色身正立有三頭各面上三目合成九目其鼻廔至
齊頸遶虫皮有四臂左上手把歡喜丸右上手把蘿
蔔根次左右手作根本印著白衣脚踏金山復次造
時莫令雜人見燒名香清淨不食五辛刻像了於淨
室中安置其壇方圓縱廣一肘半高一指以黃土塗
若不敢之作木壇彼像向西方師向於東方置二寶
瓶立時菜華燒名香若無名香燒青木并沉水香室
等供物􂡈餅乳粥歡喜團蘇蜜蘿蔔根煎餅菓子種
種供養每日三時奉供若呪師白衣著皆駈使并淨衣
不淨者不用供養以人口莫火吹以扇不信人死亡
事產生家人奴婢諸女人假名僧沙彌弟子莫近觸
淨薦莚桶𣏐其資具清淨真言師於一切眾生起大
慈悲心內外清淨以茅草為座順諸住所是法然即
誦金色迦那婆底權現九目天根本大真言先二手
外縛二頭指三合真言曰。

曩謨卒覩底(一)迦吒迦吒(二)麼吒麼吒(三)起里(二合)舋
拏(二合)(四)舋拏(二合)舋拏(二合)(五)畔惹畔惹(六)曩謨卒都帝
(七)護嚕捺羅(八)跛惹曳(九)娑嚩(二合)賀(十)阿部多(十一)泯
拏乞懺(二合)質多(十二)曷𠰘(引)娑麼誐磋底(丁以反)(十三)諾乞
使(二合)曩(十六)鉢曩鉢羅(二合)句跛野(引)􂔮(引)(十七)矩嚕矩嚕
(十八)祖嚕祖嚕(十九)謨嚕謨嚕(二十)曩謨曩謨(二十一)娑嚩(二合)
賀唵娑羅吽娑嚩(二合)賀

以是真言誦三時每時一百八遍三日三夜亦七日
七夜奉供即權現迦那婆底九目天王如影隨形順
真言師心駈使示善惡又上品持我者我為人中王
中品持我者我為王師下品持我者福貴無窮巳凡
一切善惡事所求願必無不果遂。


安元二年五月二十七日於法住寺法華堂僧坊
依　院宣法橋增運令書進給以御本書之了

心惠記之