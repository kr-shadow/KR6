#+TITLE: 穢跡金剛禁百變法經-唐-阿質達霰
#+DATE: 2018-05-12 10:23:53
#+SOURCE: github.com/kanripo/KR6j0457 master ce28810d                


No. 1229
《穢跡金剛禁百變法經》一卷

北天竺國三藏沙門阿質
達霰唐言無能勝將譯

爾時金剛復白佛言。世尊若有善男子善女
人。持我此呪無効驗者無有是處。欲令山摧
者。取白芥子三升上好安悉香。於山中疑有
寶。取鑌鐵刀一枚。畫四方為界。耳淨巾
一枚香爐一枚。燒安悉香先呪一千八遍。取
白芥子四散及至七遍。作是法其山自摧。若
有寶之處其藏神捨寶而出任意用之。若欲
令海竭者。先呪一千八遍。以金銅作一龍形。
擲於海中即時海竭。若欲令江河逆流者。取
安悉香作一象形。無問大小擲水中呪一百
八遍。登時逆流。令依舊者呪一淨石擲之
水中其水如故。若有雷電霹靂毒龍卒風惡
雨者。即作止雷電印。以左手中指無名指
小指並屈掌中。頭指以大母指。捻頭指中
節上。誦呪呪之。以印遙指雷雹之處自止。
若欲令一切鬼神自來歸伏為給使者。取水
三斗盛銅器中。以淨灰圍之。即作教攝錄
印。以二無名指並屈掌中。令背相倚。二中
指頭相捻。二頭指及小指各如開華。以大母
指捻中節。默呪一百八遍。其世界內所有
諸惡鬼。並來雲集自現其身。捨毒惡心任行
人驅使。若禁山者所至之山。誦呪百遍大
叫三聲。即作業山印以右手無名指。屈
於掌中。直竪中頭大母等指。並直竪。向上
印之七遍。即却行七步。後七印山。其山中即一切鳥狩並移出山。若作此印呪七
遍。以印向空中印三七度。其空中毫塵不
過。若欲令人不語者。書前人姓名。向口
中含口。其人口不能言。吐出即語得。若誦
一切諸呪先須作壇。若誦我此呪者即勿須
作壇。但剋一跋枳金剛榼杵。於佛塔中或
於靜室中。用香泥塗地隨其大小。著種種香
華供養。安杵壇中呪一百八遍。其杵即自動。
或變作種種異物亦勿怪之。更誦呪一百八
遍。其杵自去地三尺以來。或五六七尺乃至
一丈以來。持法之人即須歸依懺悔發願。我
於彼中即現真身。隨行人意所願樂者。並皆
速得如意。我即與授菩提之記。即得身心解
脫。先須誦十萬遍滿。然後作法若課未充不
得効驗。

** 印法第二

印<img:>此印方一寸八分刻之。呪
一千遍。日白膠香度之。剋
印日勿令人見。用印印心。得
心智自然智宿命智。持印百
日。即得住＝任【三】住＝任【宋】【元】【明】住住種種大法門。

印<img:>方一寸二分呪六百遍。以安
悉香度之。帶行令一切人愛
樂得大自在永離眾苦。

印<img:>方一寸五分刻之。呪六百
遍。以白膠香度之。用印印
脚。便得飛騰虛空所向自
在。

印<img:>方一寸八分刻之。用白膠香
度之。呪七千遍。用印印足。可
日行三百萬里無人得見。


** 神變延命法


印<img:>伏連。書心上即差。大吉急急
如律令。


印<img:>心痛。書之立即除差。大吉
利急急如律令先呪七遍。



<img:>鬼病。朱書吞之。<img:>精魅鬼病之人。朱吞之七大書枚立瘥神驗。



<img:>若依法之人。取白檀綾二
丈一尺七寸。白練裹之。置
於地輪世界。令人延年得
七十歲。若無人送者。即安
自宅中庭。掘地七尺埋之
亦得。又得聰明多智辯才
無礙。


<img:><img:><img:>




<img:><img:><img:>



<img:>此七道亦能治萬病。吞之亦
令人長壽益智大神驗。



<img:><img:><img:>




<img:><img:><img:>



<img:>此上七道用朱書紙上。吞之
千枚令人延年。即得與天地
齊壽。不得令人見之。


<img:><img:><img:>



<img:><img:><img:>


<img:>此上七道若有人患一切病。
以此符書之皆得除瘥。若人
書符吞之者。延年益智大驗
効矣。


<img:><img:><img:>



<img:><img:><img:>


<img:>此上七道若有人求種種珍寶
者。以朱書此符吞之滿七日。
即有種種妙寶自然而至。若
求他人財物。當書彼人姓名
於符下。其人立即送物到。



<img:><img:><img:>



此上三符朱書床四脚上。常有八大金剛
衛護悉不暫捨。惟須嚴淨勿令污染之物
入房。切須慎之。

<img:>有大火災起者。書符擲一枚
呪一百八遍。向火中須臾災
自滅。


<img:>火惡風起者。書此符呪一
百八遍。擲向風中即止。


<img:>有大水起者。書此符擲於水
中。立即斷流水不溺人矣。


<img:>有大雨者。書此符呪之一百
八遍。向雨擲之其雨立即自
定之。



<img:><img:>



此符朱書吞三枚。及可與他人書符。
即有驗効。若不爾者用諸符無驗。

爾時穢跡金剛說此符已。大眾同聲讚言。善
哉大力士汝能說是大妙之法。令諸眾生皆
得解脫。爾時金剛頃白諸大眾。當知我於汝
等。此法若流行之處。我等大天常當護此行
法之人助令成就。是時金剛復作是言。若有
眾生行此法者。我即往彼現其人前。所求願
者我亦施與。令彼得種種變現種種神通所
作無礙。常須念我本師釋迦牟尼佛。我即常
隨逐之。令一切法皆助成就。爾時金剛說此
法已。大眾倍加悲喜。及諸天龍大鬼神等。各
奉聖言禮足而去。
《穢跡金剛禁百變經》一卷

(古經本呪四十三字。唐太宗朝人多持誦感驗非一。除去十字今就錄出。速獲靈應無過是呪)。
唵𠲽咶　啒㖀摩訶般囉(二合)　很那𠵨　吻汁
吻　（醯）（摩）（尼）𡀎咭𡀎　摩那棲（唵）（斫）（急）
（那）烏深暮　啒㖀吽吽（吽）泮泮泮（泮）（泮）娑
訶

(真覺彈師所傳神呪。與今經呪同。但梵音賖切字語少異)。

唵佛㖃窟聿　摩訶般那很那詡　吻泮吻
　尾劼尾　摩那棲　烏澁謨　窟聿吽吽吽
　發發發　莎訶