#+TITLE: 六字大陀羅尼呪經--失譯
#+DATE: 2018-05-12 10:23:49
#+SOURCE: github.com/kanripo/KR6j0245 master 82800bb7                


No. 1046
六字大陀羅尼呪經

失譯〔人名今〕－【宋】人名今附梁錄人名今附梁錄

如是我聞。一時婆伽婆。住王舍城耆闍崛山
中。與大比丘眾五百人俱。爾時長老阿難。為
旃陀梨女呪術所收爾時長老阿難。白佛言
世尊。我今強為他收去。婆伽婆我今強為他
收去修伽陀。

爾時婆伽婆告長老阿難言。汝來阿難汝莫
驚怖。阿難汝當受持六字大陀羅尼呪。為令
四眾利益安隱安樂吉祥行故。而說呪曰。

斯(須何反)地(除隷反)梯(吐稽反)曇(徒紺反)安(於軻反)茶(徒嫁
反)隸般茶(徒嫁反)隸葛羅馳(除寄反)稽由隷
　薩帝　婆帝　耶􂢮婆帝　底闍婆帝　頻頭
摩帝

阿難是呪。能令宿食不消尋得消化。能除吐
下等病。能除風病。熱病冷病雜病。能滅一切
諸邪呪術。能滅起屍。能滅一切形像厭蠱。阿
難若有人知此神呪姓名者。彼則不怖畏王
難。不怖畏怨敵難不怖畏賊難。不怖畏火難
不怖畏水難。若於城邑聚落及在曠野悉無
所畏。亦不為他人伺求其過無過可說。若食
毒藥毒不能害轉為利益。

阿難此六字大陀羅尼呪乃是七三藐三佛陀
所說。亦是梵王娑婆主說。釋提桓因四大
天王所說。亦皆隨喜破諸呪術消伏起屍。一
切形像厭蠱皆悉破壞斷滅。長老阿難聞佛
所說歡喜奉行。
六字大陀羅尼呪經