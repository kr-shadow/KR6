#+TITLE: 天公經--
#+DATE: 2016-06-11 12:30:59
#+SOURCE: github.com/kanripo/KR6u0012 master eec0e931                


No. 2876
佛說天公經


鎘銅灌作柱。象□作屋椽。虎珀作屋𣖷。真珠
作羅網。星宿作鵲頭。日月作繚牕。可得萬
萬九千年。上有一小劫。下有一由旬。此經雖
小大有威神。亦等法華。亦等涅槃。亦朦雜經。
譬如東海。喻如太山。入海取寶。隨其多少亦
得重來。入山取材。任材長短亦得重來。誰
能抄此經。手中螺文成。誰能看此經。眼中重
光生。誰能誦此經。歷劫大聰明。觀世音造金。
大罪得除。小罪得滅。欲向刀山。刀山摧折。欲
向劍樹。劍樹自缺。欲向鑪炭。鑪炭自滅。欲向
鑵湯。鑵湯自冷。倉倉靈音聲朗朗。講堂中央
瑠璃作地。白銀為譬。前登金床後仚王凡手
把金經。至佛說言。憶佛如憶食。念佛如念命。
一日誦五遍。除罪一千五百萬劫。皆釋成佛
道。
佛說天公經一卷