#+TITLE: 息除中夭陀羅尼經-宋-施護
#+DATE: 2018-05-12 10:23:55
#+SOURCE: github.com/kanripo/KR6j0577 master 641fb774                

No. 1347 [No. 1346]
息除中夭陀羅尼經

西天北印度烏填曩國帝釋宮寺三藏傳法大師賜紫沙門臣施護奉　詔譯

如是我聞。一時佛在殑伽河邊。與大眾俱及
於護世四大天王多聞天王最為上首。

爾時世尊告四王言。有大怖畏深可厭患。汝
等應知若男若女童男童女若人若天。我觀
中夭生大怖畏。恒時擾惱各不相救。乃至老
死甚大怖畏。而無窮盡。吾今為汝說救護法。
即時會中四大天王。而白佛言世尊。我等今
日於世尊前。聞此說已踴躍歡喜。以身命
財奉於如來。願佛哀愍為我演說。

爾時世尊一彈指間。面東而住說如是言南
無十方。一切如來無上正等正覺。廣大慈悲
憐愍有情。彼皆證得阿耨多羅三藐三菩提。
惟願慈悲同共觀察。著我有情與力加護。息
除中夭敷演解說。如是東西南北乃至上下。
一切如來唱如是言。南無一切如來無上正
等正覺。不捨慈悲而為眾生。證得阿耨多羅
三藐三菩提。惟願慈悲同共觀察著我有情
敷演解說。

爾時諸佛同共證明。我今宣說救護怖畏息
除難法。如是乃至第二法輪演說之時。此會
眾中皆獲壽命色相具足。悉得離於生死怖
畏而無中夭。乃至老病亦復如是。

爾時十方一切諸佛。照見一一世界如來形像。如胡麻量遍滿一切。又彼十方一一如來。同共發聲乃說呪曰。

怛儞也(二合)他(去引一)左禮左攞(引)左禮(二)尾𩕳跓
(傑固反)娑嚩(二合)悉底(二合)計(三)作訖㘓(二合引)囉(引)
爾曩(四)鉢囉(二合)捨滿覩(五)薩嚩枲誐(引入六)阿曩
矩曩注(准上切七)左㘑左㘑(八)計麼𩕳設焰(二合九)儞
麼儞設也(二合十)儞呬麼詩悉(十一)嬌(居夭反引)囉尾曳
(二合十二)呬矩囉㘑(十三)矩麼底(十四)尾灑麼(引)抳麼
抳(十五)尸數醯嚩(十六)阿左禮尾左禮(十七)麼(引)
尾覽嚩(十八)母護母(轉舌)護(十九)娑嚩(二合引)賀(二
十)

爾時十方一切如來。說此祕密神呪已作如
是言。一切如來無上正等正覺皆同此說。

爾時北方多聞天王而白佛言世尊。我今聞
彼十方如來威神之力加持擁護。而無中夭
息除怖畏。面於佛前而說呪曰。

怛儞也(二合一)他(去引)濕吠(二合去)帝(二)濕吠(二合去)帝
(三)里里里里(四)

爾時東方持國天王。即於佛前乃說呪曰。

拶哩拶哩娑嚩(二合引)賀(引)

爾時南方增長天王。在於佛前即說呪曰。

嚩(去引)梨嚩嚩嚩嚩

爾時西方廣目天王。侍立佛前亦說呪曰。

麼(去引)鄧擬儞蘇麼(引)蘇母蘇母

爾時世尊告四天王言。今此神呪是一切佛
證明觀察。若有族姓男女等輩。晝夜受持志
誠憶念。必獲長命而無中夭。命終之後不墮
惡趣。若復有人利益有情。發誠諦心受持讀
誦。臨命終時無諸怖畏。亦無變怪及諸惡相。
於現在世又無白癩顛狂諸病。及離水火刀
兵疾疫蟲藥等毒。乃至雷雹一切諸難皆悉
遠離。若是經典所在之處。十方諸佛及眾菩
薩悉皆來集。擁護是經令無障難。若復有人
於此經典。書寫莊嚴護淨轉讀。如造佛像種
種嚴飾。所獲功德而無有異。若復有人供養
諸佛精心離慢。獲吉祥福息除災難。若有受
持書寫此經恒離懈怠。所獲功德亦復如是。
一切聖賢常恒擁護離諸災患。爾時世尊說
是經已。四大天王龍神八部阿蘇囉等。及諸
人天一切大眾。聞法歡喜信受奉行。
息除中夭陀羅尼經