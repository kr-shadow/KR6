#+TITLE: 增慧陀羅尼經-宋-施護
#+DATE: 2018-05-12 10:23:56
#+SOURCE: github.com/kanripo/KR6j0603 master 9339b8cf                


No. 1372
增慧陀羅尼經

西天譯經三藏朝散大夫試鴻臚卿
傳法大師臣施護奉　詔譯

如是我聞。一時大慧菩薩住須彌山頂。爾時
諸天子等來詣菩薩。恭敬圍繞而為聽法。時
有菩薩名童子相。合掌恭敬白大慧菩薩。唯
願慈悲為我等故。說增慧陀羅尼。所有一切
少智鈍根愚昧眾生。令使得聞增彼智慧。時
大慧菩薩即為宣說陀羅尼曰。

怛儞也(二合)他唵(引)閉祖閉祖鉢囉(二合)倪也
(二合)嚩哩馱(二合)儞惹囉惹囉彌馱(引)嚩哩馱
(二合)儞地哩地哩沒弟嚩哩馱(二合)彌娑嚩(二合引)
賀(引)

爾時大慧菩薩。說此陀羅尼已。告童子相言。
若諸眾生智慧鈍劣。根性暗昧多所忘失。發
志誠心於此增慧陀羅尼。受持讀誦書寫供
養。此人速得廣大智慧明記不忘。若人以此
真言。誦七遍或二七遍。加持水三合於卯時
飲。日日如是飲至七箇月或八箇月。自然日
記千頌。如不恒飲水亦能日記五百頌。智慧
漸增根性明利。

爾時童子相菩薩。及諸天人信受奉行。
增慧陀羅尼經