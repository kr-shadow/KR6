#+TITLE: 大佛頂如來放光悉怛多般怛羅大神力都攝一切呪王陀羅尼經大威德最勝金輪三昧呪品--
#+DATE: 2016-06-11 12:28:57
#+SOURCE: github.com/kanripo/KR6j0121 master b7b9462b                


No. 947
《大佛頂如來放光悉怛多般怛羅
大神力都攝一切呪王陀羅尼經
大威德最勝金輪三昧呪品第一
(又名大佛頂別行法無畏出)》


如是我聞。一時佛在舍衛國祇樹給孤獨園。
與大阿羅漢五千人俱。摩訶迦葉。優樓頻螺
迦葉。伽耶迦葉。那提迦葉。舍利弗。大目楗
連。難陀。阿㝹樓馱。劫賓那。阿若憍陳如。阿
難。羅睺羅等而為上首。復有無量大菩薩摩
訶薩眾。普賢菩薩。文殊師利菩薩。觀世音
菩薩。虛空藏菩薩。彌勒菩薩。金剛藏菩薩。而
為上首。復有無量呪神。王毘俱知神。何耶吉
利婆神。而為上首。復有無量金剛。跋闍羅吒
訶娑金剛。而為上首。復有日天子。復有無量
藥叉王。阿吒薄俱而為上首。復有日天子。月
天子。四大天王。忉利天王。釋提桓因。大自在
天。□大梵天。兜率天。首陀會天。摩醘首羅
天。功德天。毘首羯摩天。并及眷屬。天龍。鬼
神。阿修羅。迦樓羅。乾闥婆。緊那羅。摩睺羅
伽。鳩槃荼。布單那等。復有無量人天王。龍
王。羅剎王等。比丘。比丘尼。優婆塞。優婆夷
等。無量恒河沙俱知那庾多聲聞。菩薩。人天
大眾。龍神八部。前後圍遶。供養恭敬。尊重讚
嘆。以諸花香。而散佛上。各各歡喜。合掌頂
禮。遶佛三匝。却坐一面。瞻仰如來。目不暫捨
咸。欲願聞最勝之法。

爾時王舍城中。六師外道常行邪見。第一富
蘭那迦葉。第二摩訶斯迦利弩瞿舍利子。第
三散社伊羅胝子。第四阿質多雞賒迦婆羅。
第五伽俱多伽智耶那。第六尼乾撻陀若提
子。如是等六大外道。將其眷屬。來詣佛所。
欲與如來共相論議。時彼園中有一枯樹。名
菴末羅。爾時富蘭那迦葉問佛言。瞿曇禰非
一切智。若具一切智者。云何此菴末羅樹定
實死耶。得活耶。時佛世尊默然不答。爾時富
蘭那迦葉見佛不答。手執白拂。以水𠹀樹還
生花葉。扶䟽花盛。須臾之間便結果熟。其富
蘭那迦葉令諸弟子擿果。將與大眾。爾時會
中。一切凡夫心生疑惑。歎此外道有大異怪。
佛不答默然。而實為如來無一切智。不及外
道。爾時世尊。知其會眾心生孤疑。即入火
光三昧。從於頂上放大光明。照於三千大千
世界已。佛自作佛頂印。召請十方諸佛菩薩。
於虛空中。無量恒河沙諸佛菩薩普皆雲集。
其十方諸佛亦放光明。身出水火。現大威力。
令彼枯樹。還即熟杇。摧折凋落。周其外道等
煩怨悶亂。互相執手。悲啼號哭。四散奔走。

爾時諸天住在空中。散花供養。種種音樂。而
讚歎佛神力。具一切智。降伏外道。四眾歡喜。
皆發阿褥多羅三藐三菩提心。爾時阿難。遍
觀大眾心之所念。即於會中。安詳而起。偏袒
右肩。合掌向佛。頂禮佛足。而作是言。善哉。
奇特大力尊重天人之師。何期今日。降伏外
道。令一切眾生。歸依正法。世尊。我等聲聞。
真實愚惑。好為多聞。於諸漏心。不求解脫。蒙
佛慈誨。得正重修身意。得聞然不能自定(安
也)。今欲攝心。云何降伏。唯願世尊。為我廣說。
得不退轉。令一切眾生。普聞法要。爾時世尊。
以正遍知力。讚阿難言。善哉善哉。汝能為
一切人天大眾。而問如來攝心之事。諦聽諦
受。善思惟之。吾當為汝。先說入三摩地。若有
修學之人。求一切智。先持四種律儀皎明也。
如來霜自不能生一切枝葉心。三口四生如
無量因緣。然後當知十二因緣法。阿難。如是
四事十二因緣。若不告遺心。不貪色香味觸。
一切魔事云何發生。阿難。若有修學之人。不
能滅宿習因緣業障罪者。汝教是人。一心懺
悔。除滅先身業障。對佛菩薩天龍前。至誠
稽首。□命十方諸佛請求哀祐。謙敬仁恕。發
願迴向。勸請諸佛。久住在世。轉大法輪。度人
天眾。心無散亂。一向專心。行三昧法。晝夜精
懃。心無厭捨。求大涅槃清淨勝果。彼尚婬女。
無心修行以定力故。愛心永脫。於是阿難。慜
諸有情。迴彼六趣。沒溺苦海。無能覺者。為作
依心。重白佛言。世尊。我蒙如來無上悲誨。心
已開悟。我今日當修證無學道成。唯念末法
之時。初修學者。建立道場。依何教法。而得出
離。云何結界能伏眾魔。令一切天龍鬼神。而
作守護。今佛世尊。清淨軌則。於是阿難。以偈
問曰。

「　諸佛不思議
　所說法亦爾
　能信受持者
　福德常隨身
　恒諠修伽陀
　安樂人天眾
　我等願修業
　云何而建立
　今佛天龍神
　清淨之軌則
　云何令懺悔
　破滅於業障
　云何而供養
　降屈諸賢聖
　云何作歸依
　得佛哀加護
　云何發弘誓
　勸請及迴向
　云何教眾生
　彼此俱利益
　唯願大慈悲
　憐愍於一切
　廣為我等說
　受持之法要」


佛告阿難。若未來世人。願建立道場。先□雪
山大力白牛。食其山中肥膩香草。此牛唯飲
雪山香清水。其糞微細可取。其糞和合栴檀
以泥。其地若其非雪山。其牛糞臭穢。不堪塗
地。別於平原。穿去地皮。五尺已下。取其黃
土。和上栴檀。沈水。蘇合。薰陸。欝金。白膠。青
木。零陵。甘松。及鷄舌香。以此十種妙香。檮
篩為末。合土成泥。以塗道場場地。方圓一丈
六尺。為八角壇。壇中心置一金銀銅木所造
蓮華。蓮華中心安鉢。鉢中先盛八月露水。水
中隨在所有草木花葉取八。明淨圓明鏡。各
安其方圍。遶花鉢鏡外建立十六蓮華。十六
香鑪間華鋪設莊嚴香爐。純燒沈水香。無令
見火。取白牛乳。置十六器。乳為煎餅及沙□
油餅。乳糜。蘇合。蜜薑。蜜藕。蜜蘇。純蘇。純蜜
及諸果子飲食。蒲桃。石蜜。種種上妙等食。於
蓮華外。各各十六圍遶花外。以奉諸佛及大
菩薩。每至食時。若在中夜。取蜜半升。用蘇三
合。於壇前。別安一小火鑪。以兜樓婆香煎。取
香水沐浴。其炭然令猛熾。投是蘇蜜。於炭
爐中燒令煙。盡饗佛菩薩。令其四外遍懸幡
蓋。於壇室中。四壁張設十方如來及諸菩薩
所有形像。應於當陽。張盧舍那。釋迦。彌勒。
阿閦。彌陀。諸大變化觀音形像。兼金剛藏安
其左右。帝釋。梵王。烏蒭瑟摩。并尼藍婆。軍
荼利。俱知四天王。及二十八部鬼神大將。并
諸天龍。阿修羅王。火頭金剛。頻那夜迦。張於
四門側。左右安置又取八明鏡。覆懸虛空。與
壇場中所安之鏡。安四方面。相對使其形影
重重相涉。於初七日中。至誠頂禮。十方如來。
諸大菩薩。阿羅漢。名號。發菩提心。恒於六
時。誦呪繞壇。至心行道。一時常行。一百八
遍。第二七日中。一向專心。發菩提願。心無間
所。我毘奈耶。先有願教。第三七日中。於十二
時。一向持佛。般怛羅呪。至第四七日中。十
方如來一時出現。鏡交光處。承佛摩頂。即於
道場。修三摩地。能令如是。末世修學。身心明
淨。猶如瑠璃。阿難。若此比丘。本受戒師及同
會中十方比丘等。其中有一不清淨者。如是
道場。多不成就。從三七日以後。端坐安居清
淨。經一百日。有利根者。不起于座。得須陀洹
果。縱其身心。聖果未定。決定自知成佛不謬。
汝問道場。建立如是。爾時十方諸佛。各各
令菩薩獻大神呪。一切金剛示現神變。說
呪奉上。乃至天龍。鬼神。藥叉。大將。諸仙人
等。皆現神變。說呪奉上。皆言。我呪有大威
力。能伏毒惡。如是等眾。無量無邊無數悉皆
雲集。咸作是言。世尊。我今欲說如是神呪。唯
願聽許。

爾時世尊。默然納受。時諸菩薩。天龍鬼神。五
通神仙。各於佛前。演說先世所得神呪因緣。
其說呪時。各現本呪神形。遍塞虛空中。無有
空缺。

爾時觀世音菩薩。還從會中。安祥而起。偏袒
右肩。頂禮佛足。而白世尊。我曾過去世中。於
諸佛所。得陀羅尼。我今欲說。願聽許。

爾時佛告觀世音菩薩言。善哉善哉。汝大慈
悲欲說神呪。今正是時。爾時觀世音菩薩。即
現馬頭羅剎身。說大神呪。名何耶揭唎婆。放
大光明。映蔽一切諸來呪神。皆當降伏。唯
顯一身。逈然獨立。爾時佛告觀世音菩薩言。
我有佛神呪。名曰佛頂如來放光摩訶悉怛
他般多羅攝一切呪王最勝金輪帝殊羅金剛
大道場陀羅尼。極大尊重。為利益一切眾生。
更無有上。唯佛與佛共相傳說。汝等應當一
心受持。生希有想爾時阿難。於大眾中。頂禮
佛足。而白佛言。自我出家。恃佛驕奢。愛求多
聞故未證。無為遭彼梵天。邪術所惑。已蒙
如來神呪冥助。其力得脫苦難。唯願世尊。垂
愍一切。廣為宣說。悲念此會。說諸呪者。及當
來世現在輪迴者。聞佛神呪。獲大安樂。于
時大地欻然震動。江河湧沸。日無精光。於虛
空中。天雨七寶花。繽紛亂下。天諸香花。遍覆
大地。天鼓自鳴。一切諸天。妓樂。歌詠。讚歎。
遍虛空。香風四起。一切天仙。咸來雲集。遶佛
百千萬匝。頂禮佛足。却住一面。合掌歡喜。
生希有心。歎未曾有。瞻仰尊顏。目不暫捨。爾
時十方諸佛。各勅一大菩薩。持諸花香。寶幢
幡蓋。并各將兢伽沙眷屬。亦持香花。十方
佛告大菩薩言。汝等持香花。於娑婆世界。
供養釋迦如來。傳我教勅問訊起居時。諸菩
薩承佛威力。來詣娑婆世界。至王舍大城眾
會之中。遶佛三匝。頂禮佛足。却住一面。以諸
香花。散於虛空。作如是言。彼諸世尊。勅我來
此問訊世尊。小病少惱。起居輕利。欲說大法。
今正是時。唯願世尊。為我等及一切眾生說。
爾時會中。一切聲聞。菩薩。人天大眾。龍神八
部。普皆作禮。異口同音。而白佛言。世尊唯願
哀矜。為我渲說。我等樂聞。如來放光最勝自
在力王祕密神呪。爾時世尊。已見十方諸佛
菩薩人天請已。即入三昧。寂然不語。從肉
髻中。涌出十道百寶光明。於光明中。又涌出
千葉蓮華。臺上有化如來。結跏趺坐。蓮華臺
中。其化佛頂上。復放十道百寶光明。遍照
十方世界。一切毛孔。皆放香風。有大金輪在
虛空中。轉其光明中。皆遍示現無量百千兢
伽河俱知那庾多金剛蜜跡諸大神王力士。
擎山持杵。迴天輪日。現大神通。衣甲晃耀。露
仗刀劍。鐵棒輪索。弓箭釣棹。戎器鈴鐸。螺貝
旌節。旗幡幢蓋。遍塞空中。或有雷電。震動大
聲。日月無光。一切天龍。不安其宮。皆宮來雲
集。一切猛獸背息毒心。普集大會。鬼神戰標。
互相安慰。大眾仰觀。怖畏歡喜。各求哀祐。

爾時化佛。無見頂相。於其光中。出大梵音。宣
說如是。歸命警悟群迷。即說偈曰。

「　南謨一切三世諸佛
　南謨一切諸菩薩
　南謨聲聞獨覺等
　南無一切諸鬼神
　各各明聽我所勅
　今當宣說大神呪
　一切聞者當歡喜
　恭敬作禮至心聽」


佛印都有三十二。菩薩印十。金剛一十二。天
四十。天日月十九。鬼十一。陀羅尼八十六。

大佛頂陀羅尼心呪(亦名一切佛心呪)

唵(一)薩婆怛他揭多曼嘌帝(二)鉢羅伐帝揭多
婆曳(三)唵(四)奢摩演都麼麼(某甲)寫薩婆跛閉瓢
(五)莎悉底(二合)婆羅跛都(六)牟支牟支(七)毘牟支
毘牟支(八)遮利遮利儞(九)揭底(十)婆耶奇囉嬭
(十一乃解反)步地步地(十二)步陀步陀耶(十三)勃地利
勃地利(十四)勃陀臨(十五)薩婆怛他揭多頡嘌陀
耶(十六)樹瑟𪘨(二合十七竹皆反)莎訶

大佛頂大心呪印

常作以二中指。苾於無名指後。二大指各捻。
頭指相拘。二中指於二無名指後。頭指相柱。
二無名指摘竪。二小指縛中指摘竪。即是不
可思議。

大佛頂破諸法印(一名金剛威怒契與小佛頂破諸法印。亦大頭金剛破諸契同)

以右手。作右中指屈。捻大指下文。大指
縛中指直竪。頭指無名指小指三指摘竪
也。

大佛頂制一切神力不畏解法印

以二中指無名指。無名指小指。相叉於掌內。
二大母指屈入掌內。二頭指左押。右竪相叉。

已上三印用前呪。

大佛頂一切佛心呪印

一切諸菩薩呪印呪曰。

唵(一)跛折囉底(二)跛折囉(三)鉢囉(二合)底瑟恥底
輸提(四)怛他揭多沒陀羅(二合)地瑟吒那地瑟
恥底莎訶

大佛頂大忿怒印

二大指直竪。二中指直上。頭相柱。二頭指小
曲頭當中指上節側倚。二無名指小指並相
叉。頭出向外。

大佛頂縛大刀鬼印

以二大指直竪。左頭指屈頭。左大諸根外。右
頭指小曲二手中指下。三指總屈掌中。

大佛頂灌頂呪(又名大佛頂甘露呪)

唵(一)牟儞牟儞伐㘑(二)阿毘詵者咩(三)薩㗚婆
怛他揭多吽(四)麼麼(某甲)寫薩婆苾地也(二合五)
毘曬雞(六)摩訶跛折羅(七)迦伐遮嬈羅(二合八)沒嘌
(二合)嬈地利(二合)底(九)怛他揭多頡利達耶(十)地
瑟恥多跛折隷(十一)莎訶

大佛頂灌頂印

平身並脚。以右手向脾上
垂。以左手頭指無名指小指大指總屈。中指
直立當額眉間。指甲􂛆之若人作法。

根本重罪皆得除滅呪曰。

唵(一)阿蜜嘌多筏折㘑(二)嚩囉嚩囉(三)鉢囉嚩
毘輸提(四)唅唅泮泮屋屋莎訶

大佛頂甘露印。

苾右手中指於頭指間。頭
指押大母指上節。大母指押小指甲上。若人
作此印誦此呪。一切諸天將甘露灌。此人頂
上不可思議。

大佛頂結界呪法

唵(一)阿密嘌多(二)毘盧羯儞揭羅婆浴􂛇尼阿
羯羅沙尼唅唅泮泮莎訶

大佛頂大心印契

以二中指相叉於掌內。二小指並竪。二大指
並竪。二頭指各押大指頭。此印能攝一切心
印。正法中能攝四種隨心印。若作諸法自在
無礙。先作此印誦呪四十九遍。然後使用。

大佛頂心中心呪

唵(一)跋折羅(二)跋羅跋羅(三)印地嘌(二合)耶(四)毘
輸達儞(五)唅唅(六)噌嚧遮隷(七)迦嚧遮􂛈(八)莎
訶

若作此印念一切諸佛。一切諸佛至其人前。
所有一切呪神衛護此人。是大護身也。并使
役一切鬼神。若欲誦呪要。先誦佛心中心呪。
護身用小佛頂甲印　以二手無名指小指并
叉。於虎口中。出二中指。並竪二大指頭指。各
押中指背上節文。二大指捻二中指內文。上
節側大甲印。當胸前蹺出印。若欲作壇。結此
印誦呪。步壇結界。神悉皆自至。若不作此印。
諸大鬼神王。破人結界。作法不成。結此甲印。
呪四十九遍。以將印胸二膊印膝㬶上。一切
諸金剛眾。皆悉侍衛。見是佛身。一切外道。盡
其神力。所不能壞。其跓步准前。唯改二大指
捻中指文。亦名大契印。若有惡人。惡獸結此
印。誦呪四十九遍。八萬四千金剛。百億諸佛
衛護呪師。

又要百億諸佛同心印(一名佛轉輪印)。

以無名指。二小指相叉於掌內。二大指并竪。
二中指並摘竪。二頭指各捻於中指背上節
文。作此印時。百億諸佛。百億菩薩。百億金
剛。四天王神。軍眾。皆來護念。令證無上正等
菩提。一切諸惡。若見持印。皆生慈順。不起惡
心。若王難兵難刀難欲害人者。結此印誦呪。
四十九遍。惡賊自被縛。迷問告心。不解終不
得覺知。此印甚大威力故。

佛頂身印。

反叉左右二無名指。二小指在
於掌中直竪。二中指頭相柱。屈二食指頭。壓
中指上節背。并竪二大指捻中指中節側。頭
指來去。即說佛頂心呪曰。

那謨薩婆若耶(一)唵(二)多他揭都烏瑟膩(二合)沙
(三)阿那婆盧(輕)枳跢(四)謨欝地(二合五)帝殊羅施(六)
嗚𤙖(二合)什代羅什代羅(八)馱迦馱迦毘馱迦
毘馱迦(十)陀羅陀羅(十一)毘馱羅毘馱羅(十二)瞋
陀瞋陀(十三)頻陀頻陀(十四)嗚吽(二合)泮泮(十五)
沙呵

破魔降伏印呪

准前身印。唯改二頭指竪頭相捻。以二中指
各苾頭指上節背側。過頭相柱。并屈二大指。
入於掌內。先當頂戴。至心恭敬。至心誦呪
曰。

唵(一)室唎(二合)夜(二)娑醯莎訶

奉請印。

准前身印。改二頭指直竪。相去四
寸半。并二大指直竪。去中指八分。誦佛頂心
呪。至要第四遍。二頭指漸漸屈入掌。呪滿十
一遍。及手印和南頂禮向內散去。奉請印。請
作花光印。蓮華捧足。亦名花光印。

二小指竪相捻。并二大指自餘六指散開直
竪。微曲指節。以開花勢。呪滿七遍。并屈二大
指向掌內。即禮拜向內。散去蓮華印。其座呪
曰。

唵迦摩羅莎可(呪七遍)

洗淨真言(通諸部用。此真言呪水七反)

唵跋折攞麼尼馱利唅唅泮泮

入觸處真言。

每上廁時用誦七遍。彈指三下。

唵矩嚕馱難𤙖社

每喫食時。誦此真言七遍。并辟除毘那夜迦。

唵室利嗚𤙖泮殺莎訶

淨口真言

唵娑帝天神那羅婆帝吒莎訶

先每念誦。洗淨念七遍。淨身呪曰。

唵跛折羅麼尼達唎吽泮吒泮吒娑訶

右從穢處過。誦此七遍。如香湯洗浴。仍滅罪
觸。

護身印呪(出如意輪法)

二頭指二無名指二小指掌中右押左相叉。
二中指屈頭於二頭背押相著。二大指並申
捻二中指甲側。呪曰。

唵勾露陀那虎𤙖綽

作此印誦。此呪三遍。護身往諸觸處及上廁。
如常有至一處。持土淨手。并嗽口齒。右手大
指頭指中指。并微屈無名指。小指屈如鉤。呪
曰。

唵覩麗矩嚕矩嚕娑婆訶

作此印。承呪水七反。嗽口齒。并飲灑掃解一
切金剛鬼神。喫兩手反合掌背相著。當想嗔
怒。誦呪二七遍。已急翻兩手。正合掌已。又誦
七遍。即以兩手。急攉開之。

四天王真言曰。

那謨剌怛囉㗌哩夜耶(一)那謨折覩嚕摩訶闍
耶(二)鞞毘處吒矩(三)摩訶闍耶(四)毘盧博蒭摩訶
闍耶(五)地利阿室覩嚕(六)娑陀耶娑陀耶訶底
檀訶底檀勃陀婆底(七)菩提薩埵娑耶(八)鉢剌
底迦(九)勃陀三婆底蘇利耶婆底(十)旃陀羅婆
底(十一)醯醯底(十二)遮窒底(十三)虎虎摩訶婆底
(十四)醯醯摩訶婆底(十五)娑婆斫蒭目鉗畔陀尼
沙訶(十六)

結界􂛉契(出俱胝經是)

其契相。以左右二中指二無名指相叉入掌。
右押左。左頭指屈如鉤。右頭指直竪。二大指
合面相著。即成妙真言曰。

唵准儞泥枳邏耶莎訶

誦一遍。以契大指。觸地一迴。如草􂛉勢。三度
作印。

結外火院火界契

其契以左手蜜掩。右手背相重直竪。二大指
相去二寸許。即成妙言曰。

唵阿三麼祇儞𤙖莎嚩訶

誦三遍。以契右旋三度。即是。

唵吉多利吉

復次若患癩惡瘡。若痛身。呪水七遍。浴身得
愈。

復次若蜈蚣。蛇蝎。龍獸。虎狼。師子。馬猪狗
等咬。呪以水一遍洗其處。即滅。

復次有法。若被符晝呪詛􂍐蠱成病者。呪芥
子七粒。以打病人。打即自知厭處。又呪一遍。
灌其頂上。得除差。

復次有人病。為鬼所作。當勅四天王。守護病
人。呪石榴枝一遍打虛空中。令其病人噵名
字。

復次若婁瘡病或一日二日發。三日發者。呪
灰一把。以用圍繞病人。即得除。差復次若有
一切法不成驗。皆由業障在身。取東流水呪
七遍。以灌呪師頂上。即得神驗。令彼呪神心
生附著。復次呪師身中。若有障難者。取牛黃
一分。呪之七遍。塗髮際則得無障礙。復次若
有毒藥之所害者。呪藍汁或井花水。呪一遍。
以灌鼻中。即差。

復次井花水一升七遍。日
初出時。向日自服之。諸病悉得愈。餘水向日
散之。天下眾生。所有病障。皆悉消滅。

復次呪水一遍。及白芥子一粒。呪一遍。水散
宅中。呪白芥子七粒。埋宅中。一切鬼神不取
入。

復次有法。呪水一遍。以用灌頂。及洗面一切
口舌官事消滅。人見歡喜。

復次有法。若涉大海江河山川曠野。呪水一
遍。而去即無畏。

復次若山谷中林中空閑處。燒香散花。誦呪。
一切諸佛。菩薩。天龍。鬼神。悉來現身。為說
妙法。乃至授與神仙之藥。

復次若患勢風。頭痛。面目熱疼。呪蘇酪蜜一
遍。塗之即愈。

復次若有惡人。欲來相害者。日未出時。至心
誦呪三遍。一切口舌惡人。自然消滅。

復次有法。欲求索他人財物。誦呪七遍往來
皆得。

復次於淨室中。燒香誦呪。一切天女悉皆現
身。作天妓樂。供養呪師。或從求覓。天上飲食
悉隨意。

復次若人相憎嫉者。呪水一遍散彼兩門上。
俱生喜悅。

復次若賣買市易。呪孔雀毛一遍。持之行。得
大利益。

復次若人卒死。經三日。呪二十一遍。復呪石
榴枝。打頂上七下則活。

復次有人猝死。被鬼打者。呪水一遍。洒其面
上。即得蘇息。

復次若於塔中。或淨室內。取其淨土。和合栴
檀。用作三級方壇。隨其大小。以種種草花。布
散壇上。取一瑠璃瓶。盛滿醍醐。

復以舍利七粒。置於瓶內。置壇上。作法之人。
於其壇西。敷淨席坐。至心䠒。燒香散花。誦
持大呪。不經七遍。爾時舍利。即放光明。照其
行者。誦呪之人。至心頂禮發願。取此醍醐。身
自服之。一切障難。悉除滅。又取舍利。作囊盛
之以用頂戴。一切諸佛菩薩天龍鬼神恒不
遠離。圍繞守護。視之如佛。一切眾生。見者歡
喜。恭敬供養。

阿難。此法不可思議。福德力能。令眾生無諸
災難。果報圓滿。

復次若一切眾生。見惡獸欲食之。誦呪指之。
即伏不起。俱得解脫。

復次若黑月二十九日夜。向曠野塚間。燒香
誦呪。即得毘舍闍鬼。而來頂禮。或將珍寶供
養。若欲令使者看事。一切善惡悉知。阿難。我
今為汝說大印陀羅尼母能破惡業。以二頭
指屈入掌中。以二大母指押頭指中節文。上
以下三指各合掌誦呪。此名佛頂光陀羅尼
印。阿難復以右手大母指押中指節甲上。餘
指申之。名為如來善集陀羅尼印。

復次右手大母指。押二小指無名指甲上。餘
指申之。名為勅語印。如來當用此印。教化天
人阿修羅等。佛告阿難。我滅度後。有人能日
日誦此神呪七遍。應消一切極大重罪。獲大
善願無邊功德。譬如有人。以四天下珍寶布
施修行檀波羅蜜。如是功德。百千萬倍。不
如於晨朝。佛像前。至心誦持。是呪七遍。功德
福力。比前功德。百分不及。其一分乃至算數
譬喻所不能及。是呪能令持者。速證圓滿。菩
提道場。十方如來。一切讚說歎汝。於來世成
佛不謬。身光照曜。一切佛剎。阿難。在在處
處。國土眾生。隨有此呪。天龍歡喜。風雨順
時。五穀豐熟。人民安樂。亦能鎮一切惡星。隨
方變怪。一切災障。悉皆不起。人無狂死。杻械
枷鎖。不著其身。盡夜睡眠。常無惡夢。阿難。
是娑婆世界。有八萬四千災變惡星。二十八
大惡星而為上首。復有八大惡星。以為其主。
作種種形。出現於世界。能生眾生。種種災
異。有此呪地。悉皆銷滅。若能持者。獲大安
穩。十二由旬。成結界地。諸惡災祥。永不能
入。是故如來。宣說如是。祕密無上陀羅尼神
呪。住首楞嚴三昧。說不能盡。與閻浮提作大
依止。貧者之寶。聚病者之良藥。盲者之導師。
菩提之大道。無復障礙。一切餓鬼。貧窮眾
生。得大富樂。牢獄禁閉。皆得解脫。阿難若
人散亂心。非三摩地。心暫憶持是呪。一切菩
薩。金剛。聲聞。緣覺。仙人。龍神八部。常來營
衛。何況決定。菩提心生。生不生藥叉羅剎家。
及一切阿修羅家。乃至餓鬼畜生等。有形無
形。有想無想。有足無足。蚖蛇蝮蝎。蠢動含靈
之類。如是惡處。一經於耳。皆悉不再受。是身
若讀誦。若書寫解說帶佩。若藏諸色。供養劫
劫。不生貧窮下賤。所生恒識宿命智。富貴自
在。當來得諸天宮中生。是故能令破戒之者。
戒根清淨。不精進者自成精進。無智惠者便
成智惠。不淨者不齋戒。如是皆悉具足莊嚴。
善男子。未誦呪時。破持呪之後。眾破戒罪。無
間輕重。一時消滅。縱經飲酒。食噉五辛種種
不淨。能令一切金剛。諸佛菩薩。天仙鬼神。龍
王八部。不將為過設著不淨破弊衣服。坐臥
淨處。及不淨處。悉同清淨。縱不作壇。不入道
場。亦不行道。但誦呪還同入壇。行道功德。無
有異也。

喚一切菩薩呪。

唵婆慎若波多沙訶

以左右手。合掌當心上。胡跪坐。以左手中指。
屈押右手中指中節背上。二大母指向前。餘
指合之。若呪師未作壇。但每作此印。向佛前。
誦呪七遍。燒香頂禮。即誦。滅八十劫重罪。

* 《大佛頂如來》放光悉怛多鉢怛羅諸菩薩萬行
品第二

爾時佛說呪以次說印法。告菩薩大眾言。汝
等諸天鬼神。一切䠒合掌。咸作是言。我等
今者。願樂守護。而說呪曰也。

喚不空羂索菩薩印呪曰。

唵伊醘伊醘薩低耶波多曳莎訶

以左右手。小指相叉向。二大指屈在掌中。餘
指散之。誦前呪七遍。若作壇了。即先作此印。
每日誦前呪。供養菩薩。滅破戒罪。

喚馬鳴菩薩印呪曰。

喚馬鳴菩薩時須向日。噓口含水。向日𠹀之。
即誦仰印。

唵薩婆毘耶忿流忿流頭豆頭豆頭豆頭豆咄
力咄力咄力咄力莎訶

以左右二掌。十指相叉。合掌當心。誦七遍。頂
禮菩薩。求聰明。若每日作此印。供養菩薩。滅
愚癡罪業。

喚觀世音菩薩印呪曰。

唵薩婆薩埵毘耶呵毘耶呵莎訶

以左右二手。脘相著。十指相去三寸。如蓮華
開。供養菩薩。若人每日仰印供養。滅八萬劫
生死之罪。

喚文殊師利菩薩印呪曰。

唵曼殊室利耶波多曳娑訶

以左右二手。無名指在掌。二中指直竪。二大
指向前。相去一寸來去。若人每日作此印。供
養菩薩。千劫罪。

喚龍樹菩薩印呪曰。

唵薩婆漚波提莎訶

以左手掌仰向。右手脘上。右手掌覆。二掌背
相背如蛇口。若人遇毒龍蛇傷。作此印向之
喚千手手眼菩薩印法呪曰。

唵扇泥阿波曳沙訶

以左右二手。中指相叉。二無名指相鉤在掌
中。二大指屈小曲。二頭指相交在押右。二小
指相交合掌。若人每日。作此印供養。滅千劫
之罪。若作法時用此印。喚菩薩。

喚虛空藏菩薩印呪曰。

唵薩婆多毘耶周流周流莎訶

以左手五指。小屈當右手掌中。左手五指直
竪。若人每日作此印。供養菩薩。滅二十劫生
死之罪。

喚地藏菩薩印呪曰。

唵嚕呵嚕呵嚕呵莎訶

以右手。中指已下屈在掌中。二指直竪。左手
五指忿拳兩脘相向。若人每日作此印。供養
菩薩。滅千劫罪。

喚日藏菩薩印呪曰。

唵薩婆婆多曳莎訶

以左右二手合脘。十指相叉。合掌當心。若人
每日作此印。供養菩薩。滅千劫罪。

喚龍仙菩薩印呪曰。

唵婆提多婆多曳莎訶

以左右二中指相叉在掌。二無名指相叉。二
小指相鉤。二大指柱。二頭指合脘。若人每日
作此印供養滅千劫之罪。

* 《大佛頂如來》放光悉怛多諸金剛第三

喚金剛藏王金剛軍主印(亦喚金剛母同呪曰)。

室哩(二合)智縛社羅波尼娑羅馱摩訶肥地耶
(二合)羅社婆羅憚多羅摩戰荼𦘺地也羅社伊
呬伊呬皤伽畔尸伽蘭

若作法安置訖。三迴遶壇。作彈舌聲。一切金
剛。各守本位。一切鬼神。無敢入內。

喚央俱尸金剛呪曰。

唵嚩社羅央俱尸波多曳沙訶

反叉二無名指。二小指在掌中竪。二中指頭
相柱。二頭指苾在二中指背後第三節下。頭
相柱。並二大指附中上合脘。大指來去。

喚吒訶娑金剛呪(亦名大咲金剛)。

唵縛社羅吒沙訶娑(引)那摩伊呬伊呬沙訶

以二中指各苾在二無名指頭相柱。二小指
頭開直竪。相去一寸許。二大指押二無名指
第二節側文。合脘脘頭指屈。頭相柱。頭指來
去。

喚大摧碎金剛印呪曰。

唵縛社羅縛社利尼瞿致尼槃陀馱遮槃陀馱
遮吽泮吒莎呵

以二小指苾於二無名指背竪二無名指相柱
頭。二大指並屈頭入中指節頭指來去。

喚商羯羅金剛呪曰。

唵縛社羅適商迦羅訶耶訶耶那槃那槃陀泮
吒陀吒陀

反叉兩手中指無名指小指右押左。二無名
指於中指背後相交。二中指直竪。頭側相柱
柱。頭指鉤無名指頭。二大指捻二中指頭。齊
以二中指大指頭柱。頂上面作瞋色。

喚馬頭金剛印呪曰。

唵波羅毘悉多嚩社羅尼嚩嚩支沙訶

呪白芥子。遶壇。兩手從中已下三指向外相
叉。各縛著手背合掌。二食指直竪。相去五分
許。並二大指相著。各屈一節。勿著食指。頭指
來去。

喚尼藍婆金剛印呪曰(亦名大青面)。

唵縛社羅藥叉耶囉社吽吽泮吒莎呵

以左手中指以下三指屈在掌中。右手亦然。
二頭指相柱。二大指來去。

喚烏樞沙摩金剛印呪曰。

唵悉馱室氈茶縛社羅矩嚕盤馱盤馱吽吽泮
吒

以左手叉腰。四指向前。右手作拳。頭指直竪。
作期剋鬼印同。

喚火頭金剛印呪曰。

唵縛社羅波尼馱訶馱訶吽吽泮泮

左右二手並仰。二手大指屈押二甲指上節。
二大指來去。

喚金剛童女印呪曰。

吽吽縛社唎尼波多曳莎訶

以童子印背之右押左。即是若人每日作此
印。吉口舌。

喚金剛連鎖印呪曰。

吽吽縛社羅訶那訶那盤馱訶盤馱訶吒

十指各向內急挽。若覆之即為內印。若但作
此印。一切鬼自去。

喚蘇悉地金剛印呪曰。

唵蘇悉地伽羅伽羅莎呵

反叉後二指掌中並竪。二中指頭相柱小曲。
二頭指各在二中指背。頭當中指第三節。勿
著小許。並二大指頭捻中指第二節。頭指來
去。

* 《大佛頂如來》放光悉怛多諸天品第四

喚最勝天王印呪曰。

唵健尼迦羅社泮

起立地。二脚相離二尺許。脚指並齊。左右手
中指屈。中指節在掌中。次並二大指押上。左
右頭指無名小指頭背著。三指側皆開合腕。
以二大指下節。當額上著。頭指向上。若作法。
怖有惡魔常來。此印遶壇。

喚帝釋天眾印呪曰。

唵室利地𦘺曳印。馱羅吽泮

以二無名指交在掌中。二大指押柱二中指
中節。二頭指相去三寸。二小指頭相柱。二頭
來去。若作此印。供養帝釋。令人貴滅罪。

喚東方天王印呪曰。

唵提破羅吒波多曳莎訶

左右二手並作拳。二大指直竪。右手拳重左
手拳上。若人作此法。用此印法結界。天王即
來。

喚南方天王印呪曰。

唵毘嚕澤迦𦘺地曳沙訶

如東方天王印。唯改右手中指直竪。大指屈
入掌。若作法時。用此印。天王即來。

喚西方天王印呪曰。

唵毘嚕博叉𦘺地也波多曳沙訶

此如南分天王印。唯改大指開如虎口也。大
指來去。若欲作法時喚龍。

喚毘沙門天王印呪曰。

唵毘沙門那波多曳莎訶

如西方天王印。屈頭指入作拳。大指來去。若
作法欲召藥叉神。先喚毘沙門天供養。然後
召藥叉。皆重拳為印。相重疊於膝上。

喚毘紐天印呪曰。

吽吠馱婆曳𦘺地耶波多曳沙呵

以左手五指把右手五指。以右手大指來去。
若作法時。召此天人入界中。

喚毘首羯磨天印呪曰。

吽吠嚕迦吒波多曳沙呵

以右手作如來勅印。召六天。以大指捻無名
指甲上。并小指甲押上頭。中指直竪。指來去。
若作法時。以此天當刀。

喚梵天印(印同前)呪曰。

吽毘嚕提婆多曳莎訶

若作法用喚此天。供養守香花。

喚炎摩天印(印同前)呪曰。

吽𦘺地炎摩耶婆多曳沙訶

若作法時。呪水入壇。用此天當衣(或夜)。

喚兜率天(印同前)呪曰。

唵釰鎧𦘺地曳沙呵

若作法時。喚此天當花。

喚功德天印(印同前)呪曰。

唵室唎耶哆𦘺地曳沙呵

若作法時。喚此天。求供養乞恩福。

喚天大辯才天印呪曰。

吽吽𦘺末利𦘺波渠利波多曳沙呵

以左右手合掌屈。二中指相叉入掌來去。若
人供養此天。令人利口辯才多智惠。召令入
壇中。

喚母子鬼天印呪曰。

唵波波呵利底波耶波多曳沙呵

以大辯才天印。同唯改二中指直竪。二無名
指相交入掌。二小指小交。二大指來去。若沐
浴時。呪水入沐浴。

* 《大佛頂如來》信印召一切小天呪印法品第五

召一切小天呪法。以右手中指直竪。餘指
作拳。左手亦然。二手合腕。去心胸八寸。右
手中指小屈押左中指節來去。動勿令急。

喚一切星天呪曰。

吽他呵梵波多曳莎呵

一切日天呪曰。

吽馱羅末底波多曳莎呵

一切月天呪曰。

吽蘇摩底波多曳莎呵

一切水天呪曰。

吽烏馱迦底波多曳莎呵

一切火天呪曰。

吽阿迦尼波多曳莎呵

右以此并用如來信印。各誦呪多各誦呪多
如來頂印。召一切龍鬼神品。

以前信印不改。唯更以頭指如中指交。亦右
押左。頭指來去。中指不傾動。

召阿修羅軍眾呪曰。

唵阿素羅部哆曳沙訶

召一切阿修羅王呪。

毘摩質多羅阿素羅波哆曳沙呵

召一切龍王呪曰。

唵漚波難馱波多曳莎呵

召一切藥叉眾呪曰。

唵占婆羅藥叉波哆曳莎訶

召一切羅剎軍呪曰。

唵什婆羅剎婆莎呵

召一切乾闥婆軍呪曰。

唵薩軍乾地縛婆哆曳沙呵

召一切大黑天軍眾呪曰。

唵摩訶迦羅吽吽莎呵

召一切緊那羅軍眾呪曰。

唵薩婆緊那羅波多曳莎訶

召一切莫呼洛伽呪曰。

唵薩婆莫呼洛伽婆哆曳莎呵

召一切迦樓羅呪曰。

唵薩婆迦樓羅波哆曳莎呵

召一切女藥叉呪曰。

唵薩婆毘藍婆波多曳莎呵

召一切女軍羅剎呪曰。

唵薩毘地曳迦波哆曳莎呵

召一切龍女軍呪曰。

唵婆提提哆𦘺地耶莎呵

召一切木神呪曰。

唵毘室支婆哆曳莎呵

召一切花果神呪曰。

唵吠婆毘支哆曳沙訶

右以前鬼神。若作法時。喚供養作徒眾。先須
自作如來頂印。勅之不爾又人之。

* 如來口印召一切藥叉將軍品第六

以左右二小指交入掌。二無名指二中指相
柱頭直竪。頭指小開相去一寸半許。二大指
押二中指節。二大指來去。作此印。召將軍護
壇。召散指大將呪曰。

唵散支迦毘耶呵毘耶呵波多曳沙呵

召阿吒婆拘大將呪曰。

唵哆𢫫哆勃律波羅勃律者纈迷沙呵

召摩尼跋陀呪曰。

唵摩尼跋陀羅波多曳沙呵

召鳩槃荼王呪曰。

唵鳩槃荼波多曳沙呵

召遮文荼呪曰。

唵戶嚕戶嚕遮文荼沙呵

召尼蜜利呪曰。

唵禰蜜唎波多曳沙呵

召那吒鳩伐羅天王呪曰。

唵那吒俱伐羅可可可可吽波多曳莎呵

爾時大自在天。將諸眷屬。來詣佛所。白佛言。
世尊。我今亦願守護法壇。令作法。人速令成
大驗。我今將印奉世尊。願垂納受呪曰。

吽𦘺嚕馳吽摩曳沙呵

世尊。我神呪。若一切鬼神無有犯者。一切官
事休息。一切怨家自然犯解。若欲作法。入壇
之時。當呼我。我即如一念項。即至其所。為作
守護。以二無名指相柱直竪。二小指二中
指二頭指並相交入掌中。合腕向前。

喚三十二天眾印呪曰。

唵婆孫馱利馱那陀若波羅波羅多儞沙訶

合腕二頭指反叉。在掌中押左右二中指押
側。大指來去。欲作法時先作此印。印地已然
作契借地作壇。若人每明旦平旦。喚一切天
施食供養。令人大富來財。

爾時佛告大眾。當知若我滅後。有依我法中
作壇。供養諸天菩薩十方佛者。汝等並同借
地。佛言。若欲有作此佛頂壇者。擇得地燒香。
啟告十方諸菩薩。天龍鬼神了。即燒沈水香。
設食供養。先盡地契滿三日。然後穿去惡生。
築壇借地。如蓮花十二葉不須出根。以白粉
盡了。以香供養。誦大佛頂二十一遍。每日日
末時即誦七遍。又禮四拜。佛言。三日滿去土。
取淨一土。呪土百八遍。了即篩土。篩土了和
香。借地契食。槃畔用築壇。口常誦呪。手須築
土。若土乾可煎十種香。汁和土方圓依壇。經
上築了。即以絹方八尺。以呪二十一遍畫佛
頂敷蓋壇上。佛頂契作兩蓮華無根。作一天
如菩薩形。右手執白拂。左手執如意珠。一脚
踏一花。上衣並用白衣。瓔珞天冠。花槃香盤。
佛頂契三日。蓋之了。即作天契。亦於絹上。如
前法畫作十二蓮華。並白粉花花上作五色
雲。直上雲中。作金剛八手。各持刀仗走於雲。
金剛火聳上至頭。金環釧花無根無契。金剛
先雲起。十二葉花各一葉。天契三日。日即去
須衣。前絹上畫名結契。亦名集契。其契契十
二葉蓮華無根。花上作一神。如佛面頭。有大
上聳八手四足。坐在花中。手各執寶杖。當前
二手。作召信印印同如來信印。張在壇上。一
日一夜。誦呪遶壇。設召天龍鬼神。末須召菩
薩佛。

或本題云大佛頂如來放光大神力都攝大
威德記最勝金剛三昧呪法。
大佛頂如來放光法卷第二

　(朱)此書似誤多以他本可校之

　(朱)干時□□三年十二月

　　　校了

　延久三年十二月十丑□□寫了