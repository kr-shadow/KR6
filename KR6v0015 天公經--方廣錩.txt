#+TITLE: 天公經--方廣錩
#+DATE: 2018-05-12 10:25:48
#+SOURCE: github.com/kanripo/KR6v0015 master 4fb04af5                


* 天公經
整理者　方廣錩


〔題解〕

《天公經》，中國人所撰佛教經典。作者不詳。一卷。

本經篇幅甚短，僅三百字左右，但自稱：「此經雖小，大有威
神，亦等《法華》，亦等《涅槃》，亦勝雜經。」並稱：「誰能抄此經，手
中螺文成；誰能看此經，眼中重光生；誰能誦此經，歷劫大聰明。」
最後並稱：「一日念五遍，除罪一千五百萬劫，皆得成佛道。」本經
若干內容係據《觀世音經》及淨土經典敷衍而成，文內「螺文」、
「重光」等提法均為中國傳統的「聖人之相」，由此證實本經確為
中國人所撰。現在敦煌遺書中存有三件，為收藏於中國北京圖
書館的北新627號（首尾完整）、北鳥62號（首略殘尾存）與收藏
於英國大英圖書館之斯2714號（首尾完整），約係歸義軍時期抄
本。但三件文獻的內容互有參差，顯然是在傳抄過程中形成的
不同異本。三件敦煌遺書均無序分與流通分，但北新627號存
首尾題。北鳥62號僅殘首題與前三行上半行，由此可知，該經
全文應已大體完具。斯2714號雖亦有首尾題，但開頭文字突兀
而起，顯係缺漏首部經文。本經最早見錄於隋《法經錄》卷四，判
為偽經。其後諸經錄均有著錄。又，《開元錄》卷十八著錄偽經
《佛初置塔經》一種，下註：「今疑是《法經錄》中《天公經》異
名。」而今北新627號的開頭正有「佛初築塔時」云云，證明該
經應是《法經錄》及《開元錄》著錄的《天公經》或《佛初置塔經》。

本經未為我國歷代大藏經所收，於敦煌出土後，日本《大正
藏》據斯2714號錄文後收入第85卷，但錄文略有誤。今將三異
本分別錄文，以供研究。

底、校本情況如下：

  
  * 
錄文一底本：北新627號；
  * 
錄文二底本：斯2714號；
  * 
錄文三底本：北鳥62號（縮微膠卷號：北4466）。
  * 
均無校本。上述三號文字錯訛變形較多，為避文繁，一般不出註。相關處必要時以三號互校，隨文說明。


* 〔錄文一〕

佛說天公經一卷


佛初築塔時，人眾如恒沙。辟支作寺主，普賢作維那，藥
王作都講，文殊講《法華》。若無三惡道，地獄生蓮花。種種布施
皆所得，人為金剛身。讀五遍，意欲遠行；讀六遍，道路險阻；讀
七遍，扭解枷鎖；讀千遍，即得解脫。

東方善寂如來，南方廣諸菩薩，西方利廣紫金，北方利廣轉
經，上方香清菩薩，下方利形像。天公何物造，融銅作樑柱，象牙
作佛屋，星宿作爵台，日月作繚窗，堪度萬萬九千年。更有餘里，
別有蚰蜒。蚰蜒東海，喻若太山。入海採寶，隨其多少，皆得
重來。入山取材，隨其多少，亦得重皈。此經雖小，多有威神。
亦勝《法華》，亦勝《涅槃》，亦勝雜經。誰能抄此經者，手上螺
文成；誰能看此經，眼中重光生；誰能聽此經，歷劫大聰明。多造
金經，大罪得除，小罪得滅。或墮刀山，刀山自缺；或墮劍樹，劍
樹摧折；或墮地獄，地獄崩滅。清清靈靈，手把金經；聲氣朗朗，
直入講堂。白銀為壁，水銀為地。前坐金牀，手憑玉把，手把
金經，共佛說言。憶佛如憶食，念佛如念命。日讀七遍，除罪一
千萬萬劫。得成佛道。

佛說天公經一卷


〔錄文完〕