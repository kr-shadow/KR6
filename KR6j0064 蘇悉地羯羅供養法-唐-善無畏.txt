#+TITLE: 蘇悉地羯羅供養法-唐-善無畏
#+DATE: 2018-05-12 10:23:45
#+SOURCE: github.com/kanripo/KR6j0064 master a7ce2420                


《蘇悉地羯羅供養法》卷第一

三藏法師善無畏譯

「　歸命諸如來
　及法菩薩眾
　蓮華金剛部
　并諸眷屬等
　我今依教說
　供養持誦法
　省略通三部
　次第及相應
　先觀神室處
　復明其事法
　對受得真言
　及作手印法
　於外出入處
　分土洗淨法
　灑掃神室處
　除萎華等法
　及淨供養器
　然後往澡浴
　先作三摩耶
　繫縛為障者
　辟除及護身
　光澤水等法
　澡浴自灌頂
　獻三掬水法
　往於神室門
　換衣灑身法
　入室便禮拜
　辦諸供具法
　數珠及神線
　茅環牛五淨
　奉獻閼伽水
　及置其座法
　復視三摩耶
　去身障難法
　辟除及去垢
　清淨光澤法
　護身及結界
　八方上下法
　初應想神座
　觀念本尊法
　隨所在方處
　奉請本尊法
　以其本真言
　啟請本尊已
　即除遣從魔
　奉座令坐法
　復視三摩耶
　即奉閼伽水
　浴尊奉衣法
　次獻塗香華
　燒香及飲食
　燃燈供養法
　真言并手印
　運心供養法
　讚歎懺悔等
　護尊及己身
　并護其處所
　便結大界法
　備具拔折羅
　及數珠等法
　充滿真言分
　次坐持誦法
　求請本所願
　及護所念誦
　迴施功德法
　起廣大發願
　又奉閼伽水
　塗燒香等法
　復視三摩耶
　護身及己身
　解所結方界
　然後發遣法
　護摩支分等
　謂爐神及地
　燒祀之具法
　轉讀方廣經
　及作制底法
　次作慈等觀
　思惟六念法
　如是等次第
　我今略詮竟」


見神室處者。謂入漫荼羅。散華所墮。歸依彼
尊。

明其事法者。謂得最勝受明灌頂。奉阿闍梨
之所印可。令傳法灌頂。乃至令作息災等諸
餘灌頂。

對受真言及手印者。謂受法人澡浴清淨。著
新潔衣。於其淨處。䠒恭敬。對阿闍梨。親
受真言及作手印。時阿闍梨先誦三遍。轉授
與彼。彼受得已。自誦三遍。深生歡喜頂戴奉
持。此為對受。隨力所辦。奉施阿闍梨。廣解法
已。方可作此念誦次第也。

外出入處者。謂晨朝起已。所往穢處。皆用受
觸忿怒真言。而作護身真言曰。

唵句路拕曩上聲𤙖若


其手印相。以右手作拳。直竪大指。當護五處。
謂頂兩肩心及咽上。

分土洗淨者。謂以五聚土。當洗下部。以三聚
土。洗小便處。以三聚土。觸洗左手。以七聚
土。共洗兩手。或恐未淨。任意洗之。以淨為
限。其三聚土。以受觸真言及用手印。印土
持誦經一七遍然後用也。次以真言而用灑
身真言曰。

唵戍嚕二合底丁里反娑沒㗚三合底(同上)陀

羅尼上𤙖訶(誦三反之)


其手印相。以右手仰掌直舒五指。指𨄥相
博。次屈無名指中節。與掌相當。以大母指。屈
輔頭指根下向前。其灑水法。令面向東蹲踞
而默然。兩手置於雙膝之間。手印掬水。勿有
泡沫。無聲飲之。三度飲已。然後用手霑水。兩
度拭脣。于時口中於其齒間。舌觸垢穢噴啑
欬嗽更復如前。飲水拭脣。還以此印及誦真
言。先觸兩目。次口兩耳。鼻及兩肩喉臍心咽
頂上。便成護身諸根清淨。

灑掃神室者。謂隨其成就及事差別。與彼相
應。而擇方處及意所樂。無諸障難。其地除去
嚩弭羅。蟲窠。坑窟瓦礫。糠骨毛髮。鹹炭灰
等。掘去惡土。填以淨土。於上造室。堅牢密作
勿令風入。門向東開。或北或西隨事向南。作
神室已用牛糞塗。以淨水灑之。或以塗香即
和淨水。當誦此明而塗其地明曰。

那莽娑底􂟾也三合儞尾二合迦引難去

薩囉嚩怛他去蘖哆難去(三)闇尾囉

而尾囉而摩訶作訖羅二合嚩日哩

薩多薩多娑去囉帝娑囉帝怛囉二合

以怛羅以尾陀莽寧三伴若

寧多囉莽底悉陀仡隷怛㘕莎

訶


或時忘念法則錯誤。犯三摩耶。每日當誦
此明三七遍或一百八遍。能除其過。

除萎華者。供養尊華已。先誦此明除其萎華
曰。

唵濕尾帝摩訶濕尾帝佉娜寧

莎去訶


次說掃地明明曰。

唵賀羅賀羅囉茹㜸囉二合賀囉

那也莎訶


次說塗地明明曰。

唵羯囉引隷摩訶羯羅隷莎訶(三遍誦)



先應灑掃神室。除去萎華。

淨諸供器。然後方去澡浴。教說如是。

往澡浴時。先以此明及手印。護諸供養具然
後可往明曰。

唵尸却囉嚩日哩闇(三遍誦)


其手印相。以右手作拳。直竪大指。頭指二指
相著遍觸供具加持。

先作三摩耶者。謂凡作法。先作三摩耶。然
後作護身等一切諸事。教如是說。

次說三摩耶真言及手印。初佛部真言曰。

唵怛他去㜸妬娜婆二合嚩引也莎

訶(誦三遍)


其手印相。仰兩手十指。直向前舒。並側相著。
微屈二頭指上節。此是佛部三摩耶印
次說蓮華部三摩耶真言及手印真言曰。

唵鉢娜謨二合娜婆二合嚩引也莎訶(誦三遍之)


其手印相。先當合掌。中間兩六指。向外舒散。
勿令相著。其大指及小指。兩手依舊相著。合
掌中虛。如間敷蓮華。微屈中間六指。此是蓮
華部三摩耶印。

次說金剛部三摩耶真言及手印真言曰。

唵嚩日路二合娜婆二合嚩引也莎訶(誦三遍之)


其手印相。右押左。兩手背逆相著。以右手大
指。差其左手小指。左手大指。差其右手小
指。中間兩手六指。微令開。如三股杵。此是金
剛三摩耶印。

次結縛諸難者。謂以軍荼利手印真言。而縛
諸難。其手印相。左手置於右膊上。以大指
捻小指甲。展中三指。如三股杵。復以右手置
於左膊上。亦以大指捻小指甲。展中三指。如
三股杵。面向東立。屈左脚膝。臨身向前。就於
左脚。闊展右脚二尺以來。橫躡地。咬其右下
近脣。邊怒目左視。默想自身如軍荼利。誦
其根本真言曰。

囊謨囉怛囊怛囉夜野囊莽室

戰拏嚩日囉簸儜曳莽訶藥乞沙

細囊鉢多曳囊謨嚩日囉二合句路二合

馱野引能瑟吒路二合得羯二合吒

婆也珮囉嚩引野阿徙母薩羅

鉢囉戍跛捨訶娑多二合野怛姪

他唵闇沒㗚多軍拏里佉佉佉

佉却醯却引醯底瑟咤底瑟咤滿

馱滿馱訶囊訶囊蘖囉惹二合蘖

囉惹二合微娑鋪吒野微娑鋪吒野

薩囉嚩二合尾近囊二合微近囊野

劍摩訶伽儜鉢底餌尾旦多迦

囉野𤙖泮吒(誦七遍之)


此真言後置滿馱滿馱句。即以兩手三指。便
收作拳把。相捻指。餘並依舊。其諸難者便成
結縛。

次澡浴法者。為淨身故先。取淨土分作三
聚。以真言手印各持誦之真言曰(三玄妙印在之)。

唵寧佉囊嚩蘇提莎訶(五遍誦之此是淨土真言)


其手印相。兩手相叉。指捻手背。雙竪二頭指。
相著。二大母指並竪。博頭指側。以此手印觸
所取土誦真言五遍然後取之。

次辟除者。凡所作諸事。先須辟除。然後方作
一切諸事。教說如是。辟除真言曰。

囊謨嚩日囉也𤙖賀囊鈍囊莽

他尾跢崩娑瑜瑳囉也𤙖泮吒(誦七遍之此是辟除真言)



其手印相。以左手大指。屈入掌中。以中指無
名指而押大指。屈其頭指著中指中節側。亦
屈小指。著無名指中節側。即舒努臂。頭上
右轉三遍。及印身五處。右手大指。押小指甲。
餘三指直竪。作嚩日囉形。叉其腰側。立法如
前。此是辟除印。

又辟除真言及手印真言曰。

唵嚩日囉多囉𤙖泮吒(是辟除真言)


其手印相。以右手。拍左手掌。如是三遍。是辟
除手印。

又辟除真言及手印真言曰。

唵枳里枳羅囉嚩咾捺囉𤙖泮吒

(辟除真言)

其手印相。以右手。彈三遍。是辟除手印。

次護身法者。以此真言及手印。用結十方
界。及以護身真言曰。

唵商迦􂟾三莽焰莎訶(是護身結界真言)


其手印相。以右手大指。捻小指甲上。餘三指
微開直竪。名嚩日囉印。用結上下及八方界。
并用護身。

次以真言手印。用印自身以水土澡豆等物。
便成去垢及與清淨真言曰。

唵枳里枳里嚩日囉𤙖泮吒(七遍誦之去垢真言)



其手印相。以右手大指。捻小指甲上。餘三指
微開直竪。叉腰間。三指向前。左手亦作此印。
用觸諸物。即成去垢及與清淨。此是去垢手
印。

次以軍荼利真言及手印。用作清淨真言曰。

唵闇沒㗚帝𤙖泮吒


其手印相。以右手作拳。取水念誦七遍。用灑
諸物及身頂上。便成清淨。此是作清淨印
(其拳四指勿令著掌)。

次以真言及手印。用作光澤真言曰。

唵入嚩攞入嚩攞也縛納哩莎縛

訶(誦三遍之是光澤真言)


其手印相。以左手大指。捻小指甲上。餘三指
微開直竪。舒其肘。還以右手作此印。承左手
肘下。以左手印。印觸諸物及以己身。即成光
澤。是光澤印。

次以真言及手印。用攪其水真言曰。

唵𤙖賀囊嚩日哩二合嚩日􂟾二合拏

訶(攪水真言)


其手印相。兩手向外相叉。屈著手背。以二大
指。屈在掌中。二頭指。稍屈頭。甲相著。是攪
水印。

次以真言及手印。取土塗身真言曰。

唵部囉若三合嚩𤙖(誦七遍之是塗身真言)


其手印相。取土和水。兩手大指各押小指甲
上。餘指散開更互相揩。以右手遍塗身上。是
塗土洗身印。

次以軍荼利真言手印。持誦水真言曰。

唵闇沒㗚帝𤙖泮吒(誦七遍之)


其手印相。先平舒右手。先屈中指無名指。押
大指甲上。稍屈頭指及小指。在中指無名指
側。持誦真言。以印攪水澡浴印(誦水印)。

次以真言及手印。遣除身中毘那夜迦難真
言曰。

唵闇沒㗚二合帝賀囊賀囊𤙖泮吒(除身中毘那夜迦)



其手印相。以兩手大指。屈入掌中。各各作拳。
舒二頭指。左右相叉。入虎口中。以印從頂向
下。至足而略去。此是遣除身中毘那夜迦印。

次則應以軍荼利真言及手印。護身五處真
言曰。

唵嚩日囉祇寧鉢囉儞鉢多也莎

訶(護身真言)


其手印相。以二小指。相叉入掌中。二無名指
雙押二小指竪。二中指頭側相跓。二頭指微
屈。在中指上節側。相去一大麥許。直竪二大
指。在中指側。印觸五處。即成護身。是護身
印。

次以真言及手印。持誦一一分土真言曰。

唵度比度比迦也度比鉢囉餌嚩(二)

里寧莎訶(三遍誦真言)


其手印相。以二手頭指及小指令頭相跓。以
二中指二無名指。屈入掌中。其二手相背不
令相著。以二大指。頭側相著。前所置三聚土。
取一分。以印印土。持誦三遍。用洗從足至臍。
即洗其手。用水灑淨。第二第三亦如是。洗及
以灑淨。又取一聚。如前持誦。用洗從臍至頸。
又取一聚。如前持誦。用洗從頸至頂。畢已。
還誦真言。及作手印隨意澡洗。還作此印。亦誦真言。並其手印遍轉於身。當心身後解
印。是名被甲印。此是誦土印。

次誦軍荼利根本真言。以手攪水。隨意澡浴
真言曰。

囊謨囉怛囊怛囉夜也那莽室戰

拏嚩日囉簸儜曳摩訶藥乞沙

細囊鉢多曳那謨嚩日囉句路

駝也鉢囉若嚩里多儞鉢多能

瑟吒嚕得迦吒婆也珮囉嚩也阿

徙母娑囉嚩日囉二合鉢囉輸波

捨賀娑多也怛姪也他唵闇沒㗚

多軍拏里佉佉佉佉佉囊佉囊

佉囊佉囊佉陀佉陀佉陀佉陀

佉呬佉呬佉呬佉呬底瑟吒底

瑟咤賀囊賀囊娜賀娜賀鉢者

鉢者蘖㗚訶拏蘖㗚訶拏二合滿馱

滿馱蘖囉若蘖㗚惹怛囉若怛囉

若微娑鋪吒也微婆鋪吒也婆

伽梵囊沒㗚多軍拏里母㗚馱

喃多拏也嚩日􂟾拏薩囉嚩微伽

那也微那也劍寧嚩羅也摩

訶伽儜鉢底餌尾難多迦囉也

𤙖𤙖泮吒泮吒句嚕馱根囊曳

莎訶(誦三遍)


其自灌頂者。以此真言及手印。而自灌頂
真言曰。

唵賀二合佉里里𤙖泮吒(誦三遍是灌頂真言)


其手印相。二小指。相叉入掌。中二無名指雙。
押二小指叉上。直竪。二中指頭側令相跓以
二頭指在頭指側。以印取水。持誦真言三遍
而自灌頂。此是灌頂印。

次以真言及手印。而自結髮真言曰。

唵蘇悉地羯哩莎縛訶(三誦三遍通三部用)


其手印相。右手作拳。直舒大指。以頭指。押大
指頭上。令使縛圓曲。作此手印持誦真言
三遍。已置於頂上即成結髮印。

佛部結髮真言曰。

唵尸祇尸契莎縛訶(三誦三遍)


蓮華部結髮真言曰。

唵尸契莎縛訶(三誦三遍)


金剛部結髮真言曰。

唵尸佉寫莎縛訶(三誦三遍)


凡洗浴時。不應就於淤泥水中。或水有㓨。
或峻岸水。或狹渠淺水。旋渦忽是流。多蟲
渾水。溉灌田水。及坑中水。如是之水並勿洗
浴。又復不應於其水中及以水側。大小便利。
不得於水中跳走忽行浮沒等戲。正在水中。
勿視隱處。亦不思想婦人隱處。及與嬭腰諸
餘支分。應當寂靜默然洗浴。但令去垢。勿為
嚴身之想。

次獻三掬水者。洗浴了已。面向本尊所居
之方。觀念本尊。持誦真言及作手印。以印掬
水而獻三掬。想浴本尊及奉閼伽。或於水中
隨意念誦。方詣道場。

佛部獻水真言曰。

唵帝囉􂟾佛哺特反陀莎嚩訶(三誦三遍奉三掬水)


蓮華部獻水真言曰。

唵避哩避哩𤙖泮吒(三誦三遍奉三掬水)


金剛部獻水真言曰。

唵微濕嚩二合嚩日􂟾二合莎嚩訶(誦三遍奉掬水)



其手印相。平仰兩手。側相著。以二頭指。捻二
大指頭。六指微屈。以印掬水。持誦真言三度。
奉浴本尊。此通三部奉三掬水印。

奉獻已訖澡浴。又畢所詰諸印。應須解之以
阿三忙祇寧真言。

手印左轉即成解結真言曰。

唵阿三忙祇寧訖𠼝引咽聲吽泮吒(此是解界真言)



其手印相。以右手背置。左掌內令無縫𨄥二
大指。向上直竪左轉。一遍解所結印
往於道場者。謂入向道場之時。勿起瞋恚及
與貪欲。專念本尊。而往去之。於神室中不
應踏過種種器仗及諸藥草。謂種種器騎乘
鈴鐸。及諸印具萎華藥味一切草木。皆不應
踏。制底尊像比丘等影。皆不應踏。亦勿乘騎
象馬駱駝牛羊驢等及一切諸乘。皆不應乘
及身手觸。若犯此等。墮三麼耶。亦不應起
貪瞋癡慢掉舉憍等。當不著木履而往道場
中。遇制底尊容師長。當脫木履便申致敬。方
至道場。

灑身換衣者。謂至道場門外而立。洗手及
足。用前所說真言手印。重更飲水並灑淨之。

佛部飲水灑淨真言曰。

唵摩訶去入嚩二合囉𤙖


蓮華部飲水灑淨真言曰。

唵覩覩羅俱嚕俱嚕莎嚩訶


金剛部飲水灑淨真言曰。

唵入嚩哩多嚩日哩尼𤙖


說佛部飲水灑淨手印　仰舒右手。屈無名
指中節向內。勿著掌。

次說蓮華部飲水灑淨手印仰舒右手。屈無
名指中節及小指向內。勿令著掌。

說金剛部飲水灑淨手印　仰舒右手屈無
名指向內。勿令著掌散開頭指小指。

次以真言手印灑淨門外所換之衣。真言曰。

唵微莽囉莎嚩訶(是灑衣真言)


其手印相。以右手作拳。取水持誦。用灑淨衣。

次以真言。持誦其衣而著真言曰。

唵鉢哩嚩囉多嚩日哩尼𤙖(著衣真言)


入室便禮者。如教所說。行者一心。當入道
場。既入室已。面向於尊。合掌作禮。先於室
內。當置尊容揁或制底。或但置座入便禮已
而供養之。

次辦供養具者。謂塗香等五種。牛淨神線茅
環。己身之座。及閼伽器金剛數珠白芥子。繫
腰線等。是名供具。先當辦之。

入室之時口誦真言而入足真言曰。

唵入嚩二合哩多二合路者囊𤙖泮吒(誦七遍是入室真言通三部用)



次即應作三摩耶真言及印。

初佛部真言曰。

唵怛他蘖妬挪婆二合嚩也莎訶(誦五遍)



其手印相。仰兩手。十指直向前舒。並側相著。
微屈二頭指上節。是佛部三麼耶手印。

次說蓮華部三摩耶真言及手印真言曰。

唵鉢那謨挪婆嚩也莎嚩訶(誦五遍)


其手印相。先當合掌。中間兩手六指。向外
舒散。勿令相著。其二大指及二小指。依舊相
著。令掌中虛如開蓮華。微屈中間六指。是蓮
華部三摩耶印。

次說金剛部三麼耶真言及手印真言曰。

唵嚩日𡀔挪婆嚩也莎嚩訶(五遍)


其手印相。右押左。兩手背逆相著。以右手大
指。叉其左手小指。左手大指。叉其右手小指
中間。兩手六指微開。如三股杵。是金剛部三
麼耶手印。

次應以真言及手印。遣除身中毘那夜迦難
真言曰。

唵闇沒㗚二合帝賀囊賀囊𤙖泮吒


其手印相。以兩手大指。屈入掌中。以中指已
下押作拳。舒二頭指。左右相叉。入虎口中。以
印從頂向下。至足而略去之。是遣除身中毘
那夜迦等難印。

次應以真言及手印辟除真言曰。

那謨嚩日囉也𤙖賀囊度囊莽

他尾特夢娑瑜瑳囉也泮吒(誦七遍)


其手印相。以左手大指。屈入掌中。以中指無
名指而押大指。屈其頭指。著中指中節側亦
屈小指。著無名指中節側。即舒怒臂。頭上右
轉三遍。及印觸身五處。右手大指甲。餘三
指直竪。作拔折囉形。叉其腰側。立法如前。是
辟除印。

又辟除真言及手印真言曰。

唵嚩日囉多囉𤙖泮吒(誦三遍)


其手印相。以右手拍左手掌。如是三遍。是辟
除印。

又辟除真言及手印真言曰。

唵枳哩枳哩囉嚩咾捺囉二合𤙖

泮吒


其手印相。以右手彈指三遍。是辟除印。

云何名為辟除。謂於道場華香等衣裳。及座
等諸物。所有諸難。擯逐令去。名辟除也即得
清淨。

次以真言及手印而作去垢真言曰。

唵枳哩枳哩嚩日囉𤙖泮吒(誦七遍)


其手印相。以右手大指。捻小指甲上。餘三指
微開直竪。叉腰。三指向前。左手亦作用此印。
用印諸物。令除穢惡。名曰去垢印。枳里枳里
此忿怒聲。

次作清淨。以部心真言。作拳取水。持誦七遍。
用灑諸物。便成清淨。

初佛部心真言曰。

唵爾囊上爾迦輕呼


次蓮華部心真言曰。

唵阿𡀔力迦輕呼


次金剛部心真言曰。

唵嚩日囉二合特勒迦


次作光澤。持誦真言及作手印。以印諸物便
成光澤。

初佛部光澤真言曰。

唵帝誓帝若徙尾寧徙提娑馱

也𤙖泮吒(誦三遍)


蓮華部光澤真言曰。

唵儞比也儞卑也二合儞跛也摩訶

室哩曳莎訶(誦三遍)


金剛部光澤真言曰。

唵入嚩羅入嚩羅也滿度哩莎訶(誦三遍)



其手印相。以左手大指。捻小指甲上。餘三指
微開直竪。舒其肘。還以右手。亦作此印。承
左手肘下。以左手印印觸諸物。即成光澤。此
通三部用。

次作護身。結明王手印。誦此真言。印頂等五
處。便成堅固護身真言曰。

唵嚩日囉祇寧鉢囉儞去鉢多也莎訶(誦三遍)



其手印相。二小指叉入掌。二無名指雙。押二
小指叉上。竪二中指側令相跓。二頭指微屈
在中指上節側。相去一大麥許直竪。二大指
在中指側印觸五處即成護身是護身印。

次作大護身。誦此真言及作手印。亦印五處
成大護身真言曰。

唵入嚩囉囊也𤙖泮吒(誦五遍)


其手印相即前護身印同。

次應被甲。誦真言及作手印。從頂摩觸。下至
於足。即成被甲真言曰。

唵度比度比迦也度比鉢囉入嚩

里寧莎訶(誦七遍)


其手印相。散舒內手十指。此是被甲印。

次以真言及手印。而用結髮真言曰。

唵蘇悉地羯里莎嚩訶(通三部用之)


其手印相。右手作拳。直舒大指。印於頂上此
是結髮印通三部用。

又佛部結髮真言曰。

那莽娑怛􂟾也地尾迦難薩囉嚩怛

他蘖多難唵悉馱路者寧莎訶(誦七遍)



蓮華部結髮真言曰。

那謨囉怛囊怛囉夜也那莽鉢那

莽簸儜曳唵迦𪘨莎訶(七遍)


金剛部結髮真言曰。

囊謨囉怛囊怛囉夜也囊莾室戰

拏嚩日囉簸儜曳摩訶藥乞沙細

囊鉢多曳囊莽迦羅訖㗚難多

𡀔比尼商迦㘑扇底迦哩伽吒

儞加吒儜簸多也沙訶(誦七遍)


其手印相。與前結髮印同。

次置其寶座者。本尊隨在方所。先顧彼方
次應心想。大海中寶山。其山頂上想寶師子
座。於其上復觀諸寶樓閣。懸以繒幡。上有
寶繖覆矜羯尼網而以莊嚴。運心想已。後誦
真言。能令加被前所想者。一一成就
即次成就大海真言曰(四玄當知)。

唵毘莽嚕娜地𤙖(誦三遍)


次說成就寶山真言曰。

唵阿者羅𤙖(誦三遍)


次說成就寶師子座真言曰。

唵阿者羅微􂟾莎訶(誦三遍)


次說成就寶蓮華真言曰。

唵迦莽羅莎訶(誦三遍)


其手印相合掌兩手叉其十指。以右押左是
辨諸莊嚴等印。

次說成就寶樓閣等種種莊嚴真言曰。

唵囊莽薩囉嚩怛他蘖多南唵薩

羅嚩他欠嗚跢蘖帝娑破囉呬

莽闇伽伽囊劍莎訶(誦七遍)


印同如前辨諸事印。

次奉獻閼伽水者。隨部差別及事成就相應。
而作其器。所謂金銀熟銅石木。及瓦。商佉。與
螺樹葉等。作勿令破缺麁澁孔穴。盛滿香水。
隨其部類。而置諸華。以辦事真言持誦。復以
部母真言持誦。即以閼伽器持誦置於左邊。
辦事真言及手印。前所說辟除等真言手印
是也。

次說三部母等真言及手印者。初說佛部母
真言曰。

囊謨婆伽嚩妬塢瑟膩沙也唵

嚕嚕娑普嚕若嚩羅底瑟咤悉馱

路者寧薩囉嚩剌他娑馱寧莎嚩

訶(是佛部母真言佛眼是)


蓮華部母真言曰。

那囉舍二合囊裟鉢㗚三合囉舍二合囊

便演二合嚩室囉二合嚩娑莽二合囉嬭

囊者瀉莽含薩囉嚩二合薩怛嚩二合

難薩囉嚩二合微也二合地指枳瑳迦

唵迦𪘨微迦𪘨迦吒微迦吒迦

楨迦𪘨婆伽嚩底微若而也反曳莎

訶(誦三遍半拏囉嚩私寧是也)


金剛部母真言曰。

那謨羅怛囊二合怛囉二合夜也那莽

室戰拏嚩日囉簸儜曳莽訶去藥

乞沙二合細囊鉢多曳唵俱蘭達

哩滿馱滿馱吽泮吒(誦三遍忙莽雞是)


次說部心真言初佛部心真言曰。

唵爾囊爾迦(誦七遍)


蓮華部心真言曰。

唵阿去𡀔力迦(誦七遍)


金剛部心真言曰。

唵嚩日囉二合特嘞二合迦(誦七遍之)


次說佛部母佛眼手印相合兩手。屈二大指
入掌中。微屈頭指。押中指上節背。是佛根手
印。

次說蓮華部母半拏羅嚩私寧手印相。合掌
十指並屈。頭相著。令掌中虛。如未開蓮華。仍
腕相著。

次說金剛部母忙莽計手印相。合掌屈二頭
指及二無名指。入掌中。背各相著。餘六指並
直竪相著。

次說佛部心手印相初佛部心手印相。八
指相叉。入掌中。令八指中節露出。其二大指
並直竪。勿著頭指。

次說蓮華部心印相依佛部心印。唯改左
大指。屈入掌中。獨竪右大指。

次說金剛部心印相依佛部心印。唯改右
大指。屈入掌中。獨竪左大指。次其閼伽法。
隨部相應。及事成就。如教廣說。奉獻之時。以
本真言持誦而獻。

次奉請本尊者。持誦行者隨作法處。先想座
已。

次以真言手印。成就車輅。送本尊所。車輅真
言曰。

唵覩嚕覩嚕𤙖(此真言通三部送)


其手印相。二手中指以下六指相叉。入掌。竪
二頭指令頭相跓。二大指輔頭指側。開兩掌。
不令腕相著。六指互相著掌。此手印通三部
奉送車輅奉送車輅已。即應誦以此明。中安
來句。及作手印。或但獨請本尊。或并眷屬召
請。明曰。

那莽娑怛􂟾也地尾迦難薩囉嚩

怛他蘖多難唵嚩日㘕祇儞也羯

囉灑(此中安來句)也莎訶


其手印。依前車輅印。唯改右大指。與左手中
指。頭相著。此手印通三部奉請印。

或以部心真言。中置來句。及作手印而請。若
以部心真言。奉請本尊歎喜速來。

初佛部心真言曰。

唵爾囊邇迦(誦二十五遍)


其手印相。依前部心印。唯以二大指向前。招
三遍即成請印。佛部請印。

蓮華部心真言曰。

唵阿路力迦(誦二十五遍)


其手印相。依前部心印。唯以右大指向前招
三遍。即成請印。是蓮華部請印。

金剛部心真言曰。

唵嚩日囉二合特嘞二合迦(誦二十五遍)


其手印相。依前部心印。改左大指。向前招三
遍。即成請印。金剛部請印。

欲奉請時。先執香爐。誦真言。淨治空中道
路。然後奉請淨治真言曰。

唵蘇悉地迦哩入嚩二合里多喃多

慕囉多二合曳入嚩二合囉入嚩二合囉

滿馱滿馱賀囊賀囊𤙖泮吒


金剛部淨治路真言。通三部用。

佛部淨治路真言曰。

唵入嚩二合囉虎𤙖


蓮華部淨治路真言曰。

唵鉢那咩二合寧上婆上伽輕嚩底慕

賀也慕輕去賀也若蘖二合慕賀寧上

莎訶


作此法已。空中關鑰悉皆開解。亦成辟除。乃
至清淨。及成警覺本尊。

先作奉請手印。即誦此句一遍。次即應誦
奉請真言。其句曰。

曀醯曳呬婆伽梵寧賀薄底夜二合

囊三莽曳囊者閼囉健者三鉢羅

底誓南布若二合遮捺儞也鉢囉二合

四去娜咩(通三部奉請句真言前已說訖)


隨其本尊坐立。忿怒及其歡喜等相。乃至顧
視行者。作彼形狀。相貌相應。而奉請尊。
《蘇悉地羯羅供養法》卷第一

天喜三年九月七日書了

　　　　　　　　　　　僧平源之本



《蘇悉地羯羅供養法》卷第二

三藏法師善無畏集譯

次除遣從魔法者。有毘那夜迦。逐諸尊。請
尊至。已即用枳里枳里真言及手印。而除遣
之真言曰。

唵枳里枳里嚩日囉二合𤙖泮吒(誦七遍)



其手印相。以右手大指。捻小指甲。直竪三
指。作拔折羅形。向外託之。將此枳里枳里金
剛真言及手印而用除遣之。

次視三昧耶者。作除遣已。于時即以右手視
印。誦此真言。令住真言曰。

唵昇羯􂟾三摩焰莎訶(誦七遍)


其手印相。以右手大指。捻小指甲。竪三指作
拔折囉形。向外託之。三昧耶印。

奉座令坐者。先奉閼伽。然後請坐
其閼伽器以本真言。持誦而獻。或以通用閼
伽真言持誦隨其成就事部差別。執閼伽器。
當置額心等。乃至於膝而奉獻之。真言曰。

唵藥乞衫囊那也見引捺囉達弩

鉢哩二合也鉢捨去鉢捨莎訶(誦三遍通用持誦閼伽真言)



其手印相。以護身印。改其母指。置於頭指側。
奉閼伽印。

於晨朝時日中時及日暮時。於此三時。以其
真言手印。奉蓮華座供養本尊。初佛部奉座
真言曰。

唵味囉味囉引野莎訶


蓮華部奉座真言曰。

唵鉢那莽二合味囉引也莎訶


金剛部奉座真言曰。

唵嚩日囉味囉引也莎訶


其手印相。二手合掌。頭指中指無名指並相
博。著開掌中。相去四指許。其二大指及二小
指。並相著直竪。此印通三部用奉獻蓮華座
印。

次言。善來世尊。由本願力。而來降赴。願垂加
持。受斯所請。并受我所。辦諸供養。起大慈
悲。唯垂納受。

取辟除隨逐本尊毘那夜迦及三昧耶此下安
之。

若辦衣裳瓔珞等。物以辦事真言。持誦奉
獻。

其結界法者。以金剛𣐍法。用結地界。以金剛
牆。用結上方。界金剛𣐍真言曰。

唵枳里枳里嚩日囉拔折哩部囉二合

滿馱滿馱𤙖泮吒(誦三遍)


其手印相。以左手中指無名指。向外雙。入右
手中指無名指間。以左手無名指。絞右手無
名指。背入右手掌中。以左手中指。絞右手中
指背。入右手掌中。二小指及二頭指相著。
二大母指直竪。頭相著。以此印翼兩臂。令二
大指頭著地。而誦真言。成結地界。金剛𣐍印。

次以金剛鉤欄真言及手印。用結上方界真
言曰。

唵微娑普羅二合那羅二合乞沙二合嚩

日囉二合半若而也反囉𤙖泮吒(誦三遍)


其手印相。依前𣐍印。唯改二大指。博著二頭
指側。舉印向上。而誦真言。成結空界是金剛
鉤欄牆印。

金剛牆真言手印。金剛牆真言曰。

唵薩囉薩囉嚩日囉二合鉢囉二合迦

囉𤙖泮吒


其手印相依前𣐍印。唯改二大指。開散直竪。
以印從南右轉三遍。及誦真言。成就金剛牆
印。是金剛爐印。

次以金剛羂索真言手印。結東方界真言
曰。

唵跛折囉波舍二合紇里伽伽那摩

囉𤙖(誦三遍)


其手印相。以左手頭指。屈著大指根下。以大
母指直竪。押頭指甲。微開圓孔。餘三指相博。
直竪。右手亦然。以右手三指背。著左手三指
內。是金剛羂索印。

次以金剛幡真言及手印。結西方界真言曰。

唵鉢鐙祗寧囉吒(誦三遍)


其手印相。以左手作拳。直竪大指。舒右手五
指。側置左手大指頭上。掌向身。結西方界。金
剛幡印拳右手如左亦是此印。

次以金剛迦利真言手印結北方界真言曰。

唵嚩日囉迦里囉吒莽吒(誦三遍)


其手印相。以二手大指二小指。令頭相著。
餘指各自屈向掌中。勿令指背相著。亦勿著
掌。結北方界。是金剛迦里印。

次以金剛峯真言及印。結南方界真言曰。

唵嚩日囉尸佉囉嚕吒莽吒(誦三遍)


其手印相。以左手作拳直竪大指。右手亦然。
置其左手大指頭上。令其右手大指頭指相
捻。又依此印結南方界唯改右手中指以下
三指直舒亦名峯印。結南方界。是金剛峯印。

次用真言。持誦右手掌七遍。以指其地成結
下方界。以印仰手拍其上方亦成結上界真
言曰。

唵商羯㘑三莽焰莎訶(誦七遍)


次以阿三忙祇寧真言及手印。普作火院。真
言曰。

唵阿三𥌋引祇寧賀唎𤙖泮吒(誦三遍)


其手印相。以右手指背。置左手指內。令無縫
罅。二大指向上直竪。右轉一遍。即成火院。是
阿三忙祇寧印。

次以真言及手印。重結大界真言曰。

唵昇二合羯􂟾莽訶三莽焰莎訶(誦七遍是三重界內結大界真言)



其手印相。以二手小指無名指。相叉入掌。直
竪二中指。頭相著。二頭指屈。在中指背上節。
勿著中指。如三股杵。二大指在頭指側。普
轉八方上下。及誦真言。成結大界。是結大界
印。

如是作已。假使側近輪王佛頂。及餘相違諸
真言者。不能為壞。亦不損減本尊威力。諸有
破明真言繼縛。及却著法。皆不得便
次備縛日囉等者。謂金剛。數珠。指環。腰線。
臂釧蓮華。標旗等物。以香水淨或餘物淨。用
本尊真言而持誦之。於念誦時及護摩時。皆
須具備如上等物。次說成就拔折囉等諸餘
物法。其拔折囉。隨其相應。置於器中。當自面
前。安置坐上。以白檀欝金紫檀香各隨部類
而用塗之。次以香華等。執持供養。請金剛等
真言之主。以彼真言。持誦香華而用供養。又
誦千遍即名成就。是拔折囉真言曰。

唵度囊嚩日囉訶


成就嚩日囉真言。

其拔折囉。以紫檀等三股。而作持誦千遍。

次說佛部淨數珠真言曰。

那謨羅怛囊怛囉夜也唵閼娜薄二合

帝微若曳悉地悉馱引㗚替二合

莎訶


次說蓮華部淨數珠真言曰。

那謨鉢特莽簛拏曳唵闇沒哩耽

儼袂室里二合曳室唎二合忙里儞

莎訶


次說金剛部淨數珠真言曰。

那謨羅怛囊二合怛羅二合夜也那莽

室戰二合拏嚩日囉二合簸儜曳摩

訶藥乞沙二合細囊鉢跢曳唵枳

里枳里勞捺哩二合尼莎訶


各以此三部淨數珠真言。隨其本部真言。用
穿珠孔。一一珠顆持誦七遍。乃至穿繼畢已。
又更持誦真言百遍。復如前法而淨數珠。後
以此真言而作成就。

初說佛部成就數珠真言曰。

唵那謨婆伽嚩底蘇悉悌娑馱

也悉馱㗚替莎訶


次說蓮華部成就數珠真言曰。

唵縛蘇莽底室哩二合曳鉢特莽二合

忙里儞莎訶


金剛部成就數珠真言曰。

唵嚩日囉爾耽若曳莎訶


以此成就數珠真言。請本部真言於數珠上。
乃至供養持誦千遍以為成就。

次說執持數珠手印之相。以右手大指。捻無
名指頭。直舒中指小指。微屈頭指。著中指上
節側。是手印通三部用是佛部數珠印。

次說蓮華部執數珠印相。以右手大指。捻其
中指頭。餘三指直舒。左手亦然。

次說金剛部執數珠印相。以右手作拳。展大
指。捻頭指。左手亦然。

以活兒子。於佛部為數珠。以蓮華子觀音部
為數珠。以嚕捺囉叉子。金剛部為數珠。又說
取活兒子。蓮華子。嚕捺囉叉子。商佉。及石木
患金銀鐵鉛錫熟銅琉璃。隨取其一。數過百
量而作數珠。以右手執。心不散亂。真言誦畢。
一時當搯。勿令前後次說臂釧之法。其臂釧
中。穿一活兒子等珠。以部母真言手印。持誦
香華而用供養。及香水灑。還以此部母真言
手印。請來加持釧上。復以部母真言印。次
第供養。乃至持誦千遍。

以捺婆草作環。置無名指。用部心真言。如前
作法成就。乃至持誦千遍。各依本部。次第應
知。

其腰線法。令童女搓合。以俱遜婆染(此云紅藍華)
或欝金染。如前作法成就。乃至持誦千遍。於
念誦時護摩時及以睡時繼於腰間。能止失
精。成就腰線真言曰。

唵訶羅訶羅滿馱滿馱儞束

訖囉馱囉尼悉馱重引㗚替二合莎訶去聲



通三部用其印與部母印同。

於佛部中其線白色。蓮華部中其線黃色。金
剛部中其線赤色。此等物備具在身。方可作
法。依經依部。如經所說。

結大界已。次應供養。隨其成就及事部別。所
辦塗香色味香氣。與彼相應。前所說去垢乃
至光澤塗香。以此真言及本部真言。持誦加
護。復作手印而奉獻之。奉塗香真言曰。

伊咩言馱輸婆儞微夜輸者也

輸者瑜那也莽夜儞吠儞妬薄

訖底夜二合鉢羅二合底仡㗚二合呬也二合

鉢羅二合四挪咩唵阿去賀羅阿

賀羅薩囉縛尾儞夜二合達囉布

爾帝莎訶(七遍通三部用)


其手印相。以右手舒五指。竪掌向外以左手
向上。把右手腕。四指向外。大指在內把之。是
奉塗香手印通三部用。

又佛部奉塗香真言。

唵阿仡路多羅仡囉微灑曳囊莽

莎訶(誦七遍)


蓮華部奉塗香真言曰。

唵那㗚二合知那㗚知那㗚二合吒鉢

寧上那㗚二合帝夜那㗚二合底夜鉢寧上

𤙖泮吒(誦七遍)


金剛部奉塗香真言曰。

唵微薩囉微薩囉𤙖泮吒(誦七遍)


次前所說去垢乃至光澤華。以此真言及本
真言持誦。復作手印而奉獻之。奉華真言曰。

伊咩蘇莽囊素儞尾夜輸者也輸

者瑜囊也莽囊夜寧吠儞多薄

訖底夜二合鉢羅底仡㗚二合呬也二合

鉢囉四挪咩唵阿賀羅阿賀囉

薩羅嚩尾儞夜二合達囉布爾帝莎

訶(誦七遍奉華真言通三部)


其手印相如前車輅印。唯改二大指博二頭
指側。是奉華印通三部用。

又佛部奉華真言曰。

唵尸祇尸契莎訶(誦七遍)


蓮華部奉華真言曰。

唵戰尼寧健陀謨丁泥𤙖泮吒(誦七遍)



金剛部奉華真言曰。

唵部哩若嚩三合蘭多詣莎訶(誦七遍)


次前所說去垢乃至光澤燒香。以此真言及
本真言持誦。復作手印而奉獻之。奉燒香真
言曰。

阿閻嚩囊裟鉢二合底囉素賀㗚二合

儞也(好心)健陀值也(鬱香)蘇囉部若(天食)

囊莽夜寧吠儞妬(虔誠奉獻)薄訖底夜二合

度報閻鉢囉底仡㗚呬也難(願納受)唵

阿賀羅阿賀羅薩囉嚩二合尾儞夜二合

達羅布爾帝莎訶(誦七遍通三部用)


其手印相。以二手小指無名指中指。並向內
背相著。向上直竪。二頭指側相向去。一麥道
不相著。二大指博著二頭指側(是奉燒香印通三部)。

佛部奉燒香真言曰。

那謨仡羅二合蔓拏微灑曳尸棄

寧莎訶(誦七遍)


蓮華部奉燒香真言曰。

唵戰捺囉婆蔓拏里伽㗚那祇里

尼吽泮吒(誦七遍)


金剛部奉燒香真言曰。

唵微薩羅微薩羅吽泮吒(誦七遍)


次前所說去垢乃至光澤飲食。以此真言及
本真言持誦。復作手印而奉獻之。奉食真言
曰。

奧灑悌難(諸藥汁)囉素賀㗚儞也二合(心歡喜)

曀灑滿多囉二合設怒麼里(此等尊食)莽

也寧吠儞妬(至誠奉獻)薄訖底夜二合鉢

囉底訖㗚二合呬也二合鉢羅二合四挪

咩唵阿賀羅阿賀羅薩囉嚩二合

尾儞夜達囉布爾帝莎訶(誦七遍通三部用)


其手印相。仰兩手掌。向上側相著。二無名指
頭側相著。微屈二頭指。博著中指側。二大指
博著二頭指側。小似掬水相。是奉食印通三
部用。

又佛部奉食真言曰。

唵掣挪弭二合尼上莎訶(誦七遍)


蓮華部奉食真言曰。

唵微路緊寧莎訶(誦七遍)


金剛部奉食真言曰。

唵嚩日哩尼上嚩日藍藝莎訶(誦七遍)


次前說去垢乃至光澤然燈。以此真言及本
真言持誦復作手印而奉獻之。奉然燈真言
曰。

囉訖芻近囊二合灑者二合(護身清淨能去無明此等虔誠奉獻)跛

尾怛囉二合室者二合膽謨尾曇莽囊

輸婆莽夜寧吠儞妬薄訖底夜二合

儞去報閻鉢囉二合底仡㗚二合呬也二合

難唵阿去路迦也阿略迦也

薩囉嚩二合尾儞夜二合達囉布爾帝

莎訶(誦七遍三部用)


其手印相。以右手作拳舒中指。大指頭相捻
直竪此是奉然燈印通三部用。

又佛部奉燈真言曰。

唵阿莽羅劍底帝爾寧莎訶(誦三遍)


蓮花部奉燈真言曰。

唵戰安尼二合上聲寧上聲茹瑳囊二合羯哩

𤙖泮吒(七遍)


金剛部奉燈真言曰。

唵尾嚩㗚二合多路者囊上𤙖泮吒(七遍)



次真言并及手印運心供養者。若當不辦
塗香乃至燈明供養。但誦如上奉塗香等真
言。及作手印。亦成圓滿供養。次運心供養者。
以心運想。水陸諸華。無主所攝。遍滿虛空盡
十方界。及以人天妙塗香雲。燒香燈明幢旛
寶繖蓋。種種鼓樂歌舞妓唱。真珠羅網懸諸
寶鈴。華鬘白拂微妙磬鐸。矜羯尼網如意寶
樹。衣服之雲。天諸厨膳上妙香美。宮殿樓閣
寶柱莊嚴。天諸嚴身頭冠瓔珞。如是等雲。行
者運心遍滿虛空。以至誠心如是供養。最為
勝上。是故行者。以決定心而行此法。運心供
養。誦持真言及作手印。如上所想皆悉成就。

真言曰。

唵薩囉嚩他龕榾那蘗帝娑頗囉

呬門伽伽囊劍莎訶(誦七遍)


其手印相。兩手相叉合掌。以右押左置於頂
上。此是成就運心供養具手印。

凡作供養。應具此法。至誠信心。及奉閼伽。皆
以真言手印持誦成就。及以運心合掌置頂。
方成圓滿供養之法。

次讚歎法者。先發信心。至誠慇重。讚歎佛
德。次法及僧次觀自在金剛菩薩等。歎佛功
德者。

「　大悲護世尊
　導師備眾藝
　無邊功德海
　我今頭面禮
　次歎法德者
　離欲清淨法
　能除諸惡趣
　真寂第一義
　稽首依法住
　次歎僧德者
　善獲解脫道
　妙住諸覺地
　無等良福田
　我今歸命是
　次歎觀自在
　諸佛大吉祥
　圓備於尊德
　號名觀自在
　歸依常寂默
　次歎執金剛
　大力奇忿怒
　成就大明王
　調伏難降者
　歸命執金剛」


先所歸命諸大菩薩。如欲讚歎隨意依經。而
讚歎之。及餘本尊。時欲讚者亦應讚歎。

次懺悔諸罪。次隨喜諸福。次應請召。復勸請
常住在世。利樂有情。

次歸命三寶。次發菩提心。次當發願。初懺悔
者。唯願十方一切諸佛。諸大菩薩。羅漢聖僧。
當存念我。當證知我。若我此世。若我前生。從
無始生死已來。從貪嗔癡一切煩惱。惱亂身
心。廣造眾罪。於佛法僧。父母師長。及諸菩
薩。一切聖人。及餘眾生。有德無德。放縱三
業。造種種罪。自他教他。見作隨喜。如是等罪
無量無邊。於諸佛菩薩前。誠心發露。慇重
懺悔。一懺已後。更不復造。唯願十方一切諸
佛。諸大菩薩。慈悲證知。罪障銷滅
歸命三寶者。為除眾生種種苦故。應當如是。
歸依三寶。思念三寶。一一恩德。以頭頂著地。
如是歸依。作如是言。我(某甲)願從今身。乃至
當坐菩提道場。歸依如來無上三身。歸依方
廣大乘法藏。歸依一切不退菩薩僧。唯願十
方一切諸佛。諸大菩薩。慈悲攝受。應當如是。
歸依三寶。

發菩提心者。此菩提心名為無上大乘種子。
能與眾生甘露解脫。妙果故慇重進修能生
悉地。為欲斷除眾生界中無量諸苦。免煩惱
染越三惡道。三有受身無量等苦。我今為作
覆護之處。無主無依。我為依處。度生死海。我
為船師。失路之人。我為善道。無救護者。我為
救之。除苦與樂。一切眾生。所有煩惱。及隨煩
惱。我當為除滅。常思善業。不念惡緣。種種功
德智慧。嚴身六波羅密。勤修不間。饒益眾
生。同修是福。若我此生。若於余生。所修福智
饒益眾生。所有煩惱。及隨煩惱。皆令摧伏。
勤修善品。乃至菩提。諸不善緣心無繫念。
應當如是。發菩提心。

復當修行慈悲喜捨。靜住一境。常思六念。
觀照於心。應涅槃理。忘想所執棄捨永除
(後續坐位物)。

發勝願者。猶諸菩薩。修行善品。廣發勝願。饒
益眾生。我所有善。亦當如是。復願能除一切
眾生地獄等苦。圓滿福德。證涅槃樂。又願諸
眾生。多饒財寶。常當勇施。具足智惠。常懷大
忍。樂作善緣。得宿命智。悲念有情。願諸眾
生。所生之處。常獲如是。種種勝事
灌頂前印相。其印相者。以二羽二地輪。叉入
掌。以二水輪押交上。其二火輪。直竪頭相
著。屈二風輪。在火輪背。後。勿令相著。並直
竪二空輪。在二火輪第二節下。其印即成。此
軍吒利身印。以印攪水。而念真言。七遍或三
七遍。及一百八遍。隨意澡浴。

又說別印相。以觀羽空輪。持地輪甲。餘三輪
直竪如三鈷跋折羅形。是也。准前用亦得。此
是軍荼利菩薩羯磨印。

加持土後加二印文。其印又文云。內縛二地
合頭尖為杵形。用刺其土三下即是也。又印
內縛並申合二空輪。二風空在風合內二地
亦申合。便以印。於土上。右轉三遍。即成結
護。次後至辟除印。於一一時。如法念誦。復加
念誦法要有其四種。謂字數念誦。時數念誦
相貌念誦。增加念誦。念誦畢已。隨所懷願。及
擬成就。慇懃求之。然後當作念誦護摩。以依
法故。速滿心中所懷之願。隨意成就。假令本
法不言護摩。為悉地故。如法作之。成就之
物有其二種。一謂雌黃朱沙等類。二心意淨。
隨其藥物。依法受取蕳擇作淨。祈求勝緣。各
依本法。一一加持如法。灌頂灑備三種緣。謂
明藥物並自己身。備此三緣。方求悉地。先觀
內外一一之相。具精進行。依真言戒。為除無
量不善業故。依教廣修白淨之法。令罪消
除。然誦真言。乃至令得悉地成就。復令增長
白淨之業。極令圓滿。然當依法。持誦真言。乃
至令得成就悉地。

如觀心者。依住一境。繫念專想鼻端。令無散
亂。三昧相應。持誦之人。亦當如是。由心繫
想。布在真言。以此攀緣。當得成就。作成就
者。備其座具。及真言。白月八日。十四日。十
五日。大陰大陽虧變之日。大地動日。正朔一
日至十五日。如是等日。作成就法。然依本法。
皆須圓備。先已擇得。持誦勝地。當於是處。而
作結護隨其悉地法。造漫荼羅。依所持明及
餘等漫荼羅法。置十方神。如法供養辨諸供
具。及助伴等。結護自他。方入持念作成就法。
到發造前金剛降三世讚曰(小讚也)。

「　歸命金剛首
　摧伏諸魔者
　具普賢眾行
　無邊功德海
　住是本有身
　無始無終寂
　妙用施諸願
　調魔滅三毒
　改却故修行
　極救諸有情
　令超生死輪
　從凡入佛地」

《蘇悉地羯羅供養法》卷第二

請火天





嗽口水



枳里枳里忿怒



灑淨香水



燃火



佛部五淨




蓮花部五淨





