#+TITLE: 佛說大乘僧伽吒法義經-宋-金總持
#+DATE: 2018-05-12 10:23:24
#+SOURCE: github.com/kanripo/KR6h0033 master 5f7d6d1c                
佛說大乘僧伽吒法義經卷第二
西天譯經三藏寶輪大師賜紫沙門臣金揔持等奉　詔譯

尒時有十八酤胝無知外道來詣
所各坐一面而作是言喬荅
世間最為尊勝亦勝於汝何
獨號世尊世尊告言如來常勝汝何
勝邪彼諸外道又復說言我等勝汝
世尊告言無知外道汝何有勝但生
􂛕倒住􂛕倒中云何能勝汝等於自
若身若心諸苦逼迫尚不了知云何
能勝汝今諦聽當為汝說諸佛
甚深法義令汝等輩皆獲利益時諸
外道聞佛是說生大嗔恚是時帝釋
天主見諸外道心生嗔恚持堅固杵
而欲摧壞諸外道輩時彼十八酤胝
無知外道生大驚怖涕淚悲泣哀
如來而求救護于時如來忽於
隱身不現時諸外道不見如來益加
憂惱涕淚悲泣同說偈言。

「　失彼救護者
　如失於父母
　亦如空寂處
　無伴侶獨行
　江河或枯竭
　魚鼈莫潛形
　若無林木枝
　飛鳥何所寄
　不見於如來
　我等亦如是
　眾生諸苦惱
　何人能救護」


尒時十八酤胝無知外道說是偈巳
從座而起雙膝長跪發大音
得聞而作是言如來大悲兩足尊者
憐憫我等願為救護作是說巳。

尒時世尊於此眾會還復現形止帝
釋天主巳告一切勇猛菩薩摩訶薩
言汝可為彼諸外道輩宣說妙法正
時一切勇猛菩薩而白佛言世
如湏彌山王以小黑山豈能為比今
者如來令我為是諸外道等宣說諸
法亦復如是世尊告言善男子汝可
觀察十方世界諸佛如來方便善巧
所作利益皆是如來智慧願力之所
建立此諸外道樂我說法汝先往詣
十方世界觀察諸佛如來說法方便
是外道輩我當為說一切勇猛復白
佛言今者世尊令我往詣十方世界
觀察諸佛說法方便未審以何神通
力去以自神通為承佛力而
告言一切勇猛以汝神通及假如來
神力而去尒時一切勇猛菩薩即從
座起遶佛三匝作禮而去。

尒時世尊告諸外道我今
法要汝等當知生為大因有
招諸怖畏所謂生有病怖生有老怖
生有死怖何緣名怖為諸眾苦所逼
惱時生大怖畏所謂王法加怖怨賊
會怖風火水等飄焚沈溺如是等
造諸惡業苦報熟時生大憂
諸苦當知皆是因生而有世尊告言
諸外道等若能了知如是生法當得
離於一切諸苦時彼外道聞佛是說
生大怖畏咸白佛言我等今者皆願
離於生死怖畏是時世尊
時彼十八酤胝無知外道皆發阿耨
多羅三藐三菩提心復有萬八千酤
胝菩薩皆得十地以神通力現種種
形及諸神變現神變巳咸皆陞於世
尊四面諸寶樹下蓮華座上跏趺而坐
尒時如來入于三昧以善巧方便舒
金色臂示說法相經七晝夜是時一
切勇猛菩薩遊於十方諸佛剎土最
後至彼最上語言蓮華世界從於彼
土屈伸臂頃還來至世尊所遶
佛三匝生尊重心恭敬合掌而白佛
言我承佛教往詣十方諸佛剎土以
自神通過九十九千酤胝諸佛剎土
以如來神力過百千酤胝諸佛剎
經七晝夜最後至於最上語言蓮華
世界於其中閒過九十二千酤胝佛
剎見彼諸佛現在說法又過八十千
酤胝佛剎見彼八十千諸佛如來應
正等正覺同時出世我皆於彼恭敬
作禮又過三十九千酤胝佛
十九千酤胝菩薩以正法藏諮詢
議同時皆證無上菩提我亦於是初
成正覺諸如來所各各恭敬作禮旋
遶又過六十酤胝諸佛剎土見諸
尊安住說法我亦於是諸如
敬禮拜又過百酤胝佛剎見彼如來
將般涅盤我亦如是於彼佛所恭敬
作禮又過九十五酤胝佛剎見彼正
法將欲破壞心自思惟生大悲惱
彼欲界色界天龍藥叉等各各憂惱
涕淚悲泣又過一佛剎正法久滅
火洞然大海湏彌土地草木悉皆燒
壤但一空界無所依止過是界巳至
于最上語言蓮華世界見彼
虛空中各有百千酤胝諸佛世尊
各坐於七寶之座為諸眾生宣說妙
法我到彼巳問諸如來今此世界名
字云何時諸佛中有一世尊而告我
言此佛世界號最上語言蓮華我
於彼是世尊所右遶作禮而白彼佛
今此剎土化眾生主其名云何彼世
尊言名蓮華藏如來應供正等正覺
我時於彼諸佛世尊所而皆作禮乃
告之言今此五百千酤胝諸佛眾中
何者名蓮華藏如來時彼最上語言
蓮華世界諸如來中一佛世尊乃告
我言善男子我是蓮華藏如來應正
等正覺作是說巳時如來隱身不
現同時化現菩薩形相于時唯見
如來身我於是時頭面敬禮彼如
足忽於地中涌出寶座時彼世尊示
我令坐我陞座巳又復涌出無數寶
座而無有人陞是座者我時問言云
何如是眾多寶座空無人坐時彼
尊乃告我言諸有情類不種善根藏
福德故尚不能見如是寶座况復能
得登是座邪我復白彼佛世尊言種
何善根而得是座彼世尊言善男子
若諸有情得聞是僧伽吒法義者是
諸有情能登是座暫聞尚爾何况有
人於此法義書寫讀誦修習之
切勇猛汝於過去由聞是法生
心今乃得至我土中我時又問
世尊言其有聞此僧伽吒法義所得
福德其數幾何彼時蓮華藏如來放
大光明現希有相其光徧照十方世
界我復白彼佛言有何因緣放大
明現希有相彼佛告言一切勇猛
昔巳聞釋迦如來說是功德我今為
汝亦復略說一切勇猛譬如
所王一四大洲地滿中盛巨勝
云何如是巨勝是為多不一切勇猛
而白佛言甚多世尊佛言一切勇猛
以是巨勝共為一聚若人取以為種
種於餘處如是一聚成無量
筭師還能筭計知其數
復白佛言不也世尊無有眾生
筭計知其數者彼世尊言此僧伽吒
法義聽聞之者所得功德亦復如是
筭數計量所不能及一切勇猛乃
以一巨勝為一如來同共聲讚聞是
僧伽吒法義所得善根無量福德不
能窮盡。

于時一切勇猛菩薩而復告白
尊言若復有人書寫受持讀誦
如是法義所獲功德願為略說其數
云何時彼世尊而語一切勇猛
言善男子諦聽諦聽吾今為汝
解說善男子三千大千
中草木叢林根莖枝葉悉皆斷截如
指節量以一節量為一輪王又復以
三千大千世界所
碎為微塵復以一塵為一輪
天下是諸輪王所有福德若有眾
善能筭計知其數否一切勇猛菩
而白佛言世尊如上所說彼
所有福德其數無量而無有
籌量知其數量言如是如是
勇猛菩薩若復有人於此僧伽吒大
乘最勝法義而能書寫受持
說所獲福德若以三千大千世界國
土滿中草木叢根莖枝葉悉知所
截如指節量以一節量為一輪又
復以其三千大千國土滿中所有土
石末為微塵以一微塵為一輪一所
有福德不可為喻若復有人而能尊
重是僧伽吒大乘法義一字一義是
人所得福德倍勝於前一切勇猛菩
薩若人於此僧伽吒經一心正念堅
固受持安住法中如是之人是名獲
得最上廣大勝法一切寶藏常得現
前出生無量功德義利饒益眾生為
大法炬光明一切有情自
他種種煩惱悉皆摧伏天魔蘊魔煩
惱死魔及魔眷屬皆悉破壞一
門若性若相若方便智慧悉
皆能入一摩訶白
彼世尊言若人於是僧伽吒法義
習之者是名成就諸真實行名
行如是淨行名如來行如是之人甚
為希有彼淨人於晝夜中
來常現在前而為覆護得見如來亦
復能入如來剎土一切藏而能
悟如是之人臨諸怖
倒散亂安住正而於後世不處胎
胞清淨化生遠離眾苦及諸煩惱
切愛染不為怨家男女眷屬種纏
縛我時白世尊巳時彼世尊復語
我言一切勇猛菩薩摩訶薩如來出
世如優曇華難可值遇又復
僧伽吒最上法亦復為難而福
中深生信解歡喜聞持不生誹諦中
復為難一切勇猛菩薩摩訶薩若
聞此僧伽吒法義即能
慧於八十劫中宿命智六十
為轉輪王八千劫中為天帝釋二墮
五千劫中為淨居天三萬八千劫中
為大梵王四空天主九千劫
不壞正信至來五百劫中不
摖囉迦趣百千劫中不墮餓鬼二萬
八千劫中不墮畜生萬三千劫中不
墮修羅遠離𨷖諍刀杖損害二萬
千劫中離七千劫中常修善
慧九千劫中廣修檀度一切眾生若
有所須悉皆能捨心無慳惜具
足猶如如來萬千劫不墮女身萬
六千劫離諸苦因緣二萬五
千劫中得利萬九千劫中不
墮龍身六十劫中不生嗔恚七十劫
中所須充足離諸貧苦八萬劫中為
銅輪王王二天下救護一切
生令得安樂萬酤胝劫中遠離愚癡
萬三千劫離諸謟誑及以惡行萬一
千劫常行忍辱乃至臨命終時離諸
苦惱心不動搖不生􂛕倒正念現前
不起嗔恚得見東方十二殑伽沙數
諸佛世尊南方十二酤胝諸佛世尊
西方二十五殑伽沙數諸佛世尊北
方八十殑伽沙數諸佛世尊上方九
十九千酤胝諸佛世尊下方百酤胝
殑伽沙數諸佛世尊如是等諸佛如
來悉皆現前而為守護咸作是言善
男子勿生怖畏汝昔巳曾種於最上
功德善根是故我等殑伽沙數百千
酤胝󲊛𢈔多如來常現在前觀察護
念善男子汝見如是諸如來否時彼
白言我今得見如是世尊而我以何
善業因緣而得如是一切如來而來
守護世尊告言善男子由汝曾聞僧
伽吒法義以是功德我等諸佛皆來
守護而作是言世尊唯我一人得聞
是經功德如是況復盡令一切眾生
得聞是經所獲功德時彼世尊廣以
譬喻宣說眾生聞此經者臨命終時
及以未來所獲無量勝功德巳復語
我言若有一切善男子善女人尊重
供養十三殑伽沙數諸佛世尊所得
功德其數甚多不如有人聞此僧伽
吒法義一四句偈所得功德復過於
彼我時復白是世尊言若復有人具
足聽聞是經典者所得功德其數云
何善男子諦聽諦聽若人於此僧伽
吒法義具足聽聞譬如三千大千世
界滿中巨勝以一巨勝一輪王若
復有人以諸珍寶種種庫藏布施供
養如是輪王所得福德不如布施供
養一須陁洹若有人布施供養三
千大千世界須陁洹人福德不
如布施供養一斯陁含若人布施三
千大千世界斯陁含人所得福德不
如布施供養一阿那含人若復布施
供養三千大千世界阿那含人所得
福德不如布施供養一阿羅漢若復
有人布施供養三千大千世界阿羅
漢所得福德不如布施供養一辟支
迦若復有人布施供養三千大千世
界辟支迦所得福德不如布施供養
一菩薩人若復有人布施供養三千
大千世界菩薩所得福德不如於一
如來所生淨信心布施供養若復有
人於三千大千世界諸如來所生淨
信心布施供養所得福德其數甚多
不如有人於此僧伽吒法義具足聽
聞所得福德一切勇猛何況有人於
是法義書寫演說受持讀誦解其義
理廣宣流布一切勇猛汝今但當於
僧伽吒最上法義生淨信心廣宣流
布所得功德不可思議於意云何彼
諸凢夫愚癡之人雖聞是經不生淨
信不能解了一切勇猛譬如有人入
於大海欲能盡知海水邊際汝謂是
人而能知否一切勇猛而白佛言是
人雖復入於大海而不能知海水邊
際一切勇猛又復譬如有人臨於大
海以手掬水而次枯涸汝謂是水得
枯涸否一切勇猛而白佛言善逝世
尊如是之人徒自疲勞而無能得海
水枯涸一切勇猛彼諸凢夫無智之
者若聞是法􂛕倒疑惑不生淨信欲
於深廣生死大海到其邊際及以枯
涸無有是處一切勇猛如是之人雖
經八十酤胝殑伽沙數諸佛世尊出
現於世無有善根不能得見如來色
相不能得聞如是法義乃至值遇九
十酤胝殑伽沙數諸佛世尊百千酤
胝那𢈔多數諸佛如來出興於世宿
無善根不能得見諸如來不能得
聞如是法義不為諸佛之所護念一
切勇猛若有智者宿植善根而得值
遇百千酤胝諸佛世尊於諸佛所發
淨信心得聞如是僧伽吒法而生信
解如是之人即為諸佛之所護念一
切勇猛若人此僧伽吒法而能書
寫一四句偈如是之人於此報盡當
過此九十五千酤胝佛土有一世界
名曰安樂往生彼國壽命長遠八萬
四千年歲劫數安隱快樂一切勇猛
菩薩摩訶薩若復有人造五逆罪一
切不善自作教他見作隨喜如是之
人若得聞此僧伽吒法上
四句偈所皆得消淨
餘福智。

佛說大乘僧伽吒法義經卷第二


千酤胝眾生皆悉來集一一眾生各
舒百臂以種種香所謂末香塗香散
如來前藥王軍白言世尊我今巳見
善逝我今巳見如此勝事甚為稀有
佛告藥王軍此諸眾生無知無覺如
幻如夢無有分別汝復諦觀時百千
酤胝眾生於須臾閒所有百臂悉皆
殞滅不現藥王軍見是事巳心大驚
疑白佛言世尊如是眾生所有百臂
於剎那閒皆悉殞滅不存一二唯願
世尊為我宣說佛告藥王軍此諸眾
生無知無覺如幻如夢亦不分別有
生滅相藥王軍我觀佛身與眾生等
汝於是義當善了知藥王軍菩薩白
佛言世尊云何是老眾生佛告藥王
軍無有知覺常處熱惱不久破壞是
老眾生復告藥王軍是諸熱惱眾生
汝欲見不白佛言世尊我願欲見尒
時月輪種如來即舒右臂垂其指掌。

于時四方百酤胝人俱來集會上方
下方各五十酤胝眾生悉來同集是
諸眾生禮雙足巳於如來前無言無
說默然而住佛無教誨尒時藥王軍
菩薩白佛言世尊此諸眾生於剎那
頃從何而來至世尊前云何無言無
說默然而住佛無教誨佛告藥王軍
汝還知不大地之性本無言說亦不
住立法聚之中本無知覺若解此義
與藥王軍同一名号等無有異藥王
軍如是老眾生不知有生不知有滅
亦不知有老病衰苦憂悲煩惱亦不
憎愛亦不輕毀亦不於諸眷屬生於
愛戀亦不於法而生懈倦無覺無知
無所造修是故各各默然而住尒時
藥王軍菩薩復白佛言世尊此諸逼
惱眾生何因而生何緣而至不了諸
法默然而住佛告藥王軍諦聽諦聽
此諸逼惱眾生非因鍜鑿金銀所成
亦非爐冶埏埴所得亦非刻木鐫石
為之唯是男女和合相應所生若或
金銀銅鐵木石所成人或愛護尚可
久存既唯父母生之復因先業造受
不同脩短有異而於世法亦不知有
工巧技術甘辛苦樂況今豈能生敬
信心能問能聽此諸眾生不久滅謝
還受諸報久處三界逼迫故名老人
藥王軍此諸眾生自作燒然無有休
息譬如有人以杖撥火令火速滅前
火未滅杖巳煙生漸至熖起杖亦然
之藥王軍如是眾生於此報中先業
未滅復造後因漸漸增長後報復生
隨惡流轉何能出離藥王軍諸佛如
來大慈大悲愍諸眾生久處流轉不
惜軀命示現利生譬如有人違犯王
法為王所獲繫閉牢獄枷鎖杻械常
處暗室幽暝所蔽無所見聞亦復不
知東西南北出之所由心雖疲勞欲
得解脫以闇暝故無由通達復有一
人曾繫是獄今雖得出念昔艱苦愍
此眾生設諸方便持小火種求入獄
中既入獄巳漸出微光令彼眾生更
互相見各各歡喜作諸方便可以逃
竄時彼見是事巳更發火光令
漸增大展轉炎熾凡在獄中若有罪
若無罪悉皆逃竄唯彼闇室及彼丈
夫俱為灰燼王聞是事悲感念言由
我制法眾生有犯繫諸牢獄遂致菩
薩亡身救濟可不痛哉尋出詔命於
我國中勿復造此苦惱眾生之具勑
令徧告國內人民今我國家不制法
律不造囹圄有損人民之事更不復
作汝等人民凡厥親緣當自遞生恭
敬非親庶類勿相侵惱取與以仁進
退以禮崇重賢明愛護物命凡百仕
庶體我志焉由是一切眾生皆得安
樂藥王軍諸佛如來為利益眾生故
以智慧光破無明暗出三界獄喪失
身命如恒河沙數不以為難何況一
身耶月輪種如來說是法時無量諸
天及阿蘓囉等皆大歡喜發菩提心。

尒時諸天於虛空中歡喜讚嘆而說
偈言。

「　大善勝福田
　萬德皆圓滿
　出世調御尊
　能生諸善種
　最勝清淨法
　堅固不可壞
　善巧方便力
　擁護諸眾生
　安住涅槃界
　示同諸世閒
　勇猛常樂施
　隨類獲安樂
　天人無上師
　救度於一切
　三界諸眾生
　平等得濟度
　閉諸地獄門
　餓鬼畜生趣
　此世及他生
　俱獲安隱樂」


尒時世尊復於眾中而說偈言。

「　善哉住佛剎
　善哉見佛身
　善哉聞妙法
　善哉僧寶集
　善哉僧伽吒
　懺除一切罪」


尒時藥王軍菩薩摩訶薩聞是空中
稱揚讚歎微妙法音踊躍歡喜合掌
敬禮月輪種如來足白佛言世尊今
聞諸天宣說如是微妙句偈稱揚讚
歎甚適我願彼佛告言善男子汝今
觀此會中年少眾生為諸熱惱之所
燒然受如是苦藥王軍菩薩白佛言
世尊我今見是年少眾生受諸苦惱
唯願世尊速為除滅皆令安隱佛告
藥王軍如是如是如汝所言我於今
日當設方便令此年少眾生安住十
地藥王軍菩薩復白佛言世尊云何
如來能以大法化諸難化眾生令生
信解獲諸利益佛言藥王軍善哉善
哉汝能問佛如是妙義善男子汝今
諦聽我觀此諸年少眾生雖為熱惱
之所燒然由宿因緣成熟力故而於
今日聞我說法一一皆當善根圓滿
得登十地。

尒時藥王軍菩薩摩訶薩聞是語巳
心大歡喜涌身高八万瑜膳那住虛
空中出無量音聲歌誦讚歎如來具
大慈悲以大願智當演無上微妙大
法誘接眾生令離熱惱住清涼地作
是語時三千大千世界六種震動時
三十三天主與無數諸天聞是音聲
歡喜踊躍各將眷屬如雲來集散眾
寶香及天妙花以為供養禮佛畢巳
住在一面復有八万四千龍王與諸
龍眾亦來集會無量夜叉羅剎娑及
阿蘇囉健達嚩緊捺落摩護落伽各
與眷屬無量大眾皆來集會復有無
量巳墮諸大地獄眾生乘佛神力皆
來集會十方世界百千酤胝諸大菩
薩摩訶薩眾各運神通亦來集會。

尒時藥王軍菩薩摩訶薩從空中下
曲躬合掌敬禮世尊而作是言甚盛
世尊甚盛善逝今於此會有無量菩
薩天龍八部并阿痆葛底王城一切
鬼王乃至地獄惡趣眾生皆來集會
住世尊前咸願得聞微妙法要惟願
世尊廣為宣說尒時月輪種如來告
藥王軍菩薩言善男子汝等諦聽我
今所說微妙法蘊能除一切眾生熱
惱煎熬無量眾苦此妙法蘊是真梵
行是清涼法具足一切善法功德名
為法蘊善男子我甞為諸眾生說諸
生苦清涼法要而諸眾生未深信解
復說老苦病苦憂悲之苦冤家會苦
愛別離苦心有所欲不和合苦臨命
終時眾苦共集名為死苦而諸眾生
曾不覺悟善男子汝今復聽我為汝
等略說死苦善男子若諸眾生臨命
終時有三種風內自生起初名亂識
次有散識後名滅識亂識風起身心
昏亂癡迷顛倒受諸苦惱漸漸增長
至散識風散識風起若身若心互相
離散無所安措唯有大苦相續不息
生滅識風此風生時識滅身壞是名
為死此風亦得名刀名鍼亦名砂礫
何以故如刀割切如鍼毒剌如與砂
礫和雜磨研甚大苦毒甚可怖懼汝
等眾生能無怖邪尒時會中年少眾
生聞佛說言識滅身壞名為死苦甚
大愁惱而白佛言善哉世尊云何名
身佛言善男子四大五蘊積聚名身
六根完具裝嚴名身花鬘瓔珞香油
所塗名身生愚癡者貪愛名身能生
惡慧名身如負重檐名身增長苦縛
名身如水上漚名身亦如丘冡名身
善男子識滅身壞名死識起身生名
生識與名色託廕母腹墮在胞胎日
月滿足既巳成形內有三百六十骨
以筋纏絡外則覆以皮膚有八万毛
竅息風出入及諸血脉通注流轉復
有八万戶蟲徧布其身始自初生迊
食其軀無有休息眾生識闇無所知
覺將命終時是諸蟲類互相交𨷖無
有休息令其人身極不安隱展轉交
𨷖甚有死傷乃至最後唯有二蟲相
𨷖終于七日一蟲死巳唯一蟲在最
後與人同時殞滅善男子愚癡凡夫
雖處世閒由無明故與諸眾生日夜
爭競損惱物情無有休息如彼蟲類
不知生老病死眾苦相催唯求巳勝
都無恐怖善男子往昔有一大善知
識常於眾中宣說如此生老病死種
種諸苦教誡教授令善修持得離苦
際以諸眾生慣習頑愚未善能行如
是妙行是善知識還來化利此等眾
生而告之言咄善男子我常為汝分
別解說諸妙法蘊生老病死種種諸
苦常令汝等修行眾善棄背苦因趣
求無上涅槃妙樂云何汝等不聽我
言不修妙行不求解脫於閻浮提中
造眾惡業流轉諸趣善男子譬如大
地假使有人若以大力執持大杵撞
擊之時出大音聲世閒諸聲無與等
者善男子汝豈不聞佛出世閒以四
種人為世福田生善種子廣為利益
一切眾生四種人者所謂比丘比丘
尼優婆塞優婆夷是四種人如世大
地若能親近禮拜承事供養則能令
汝獲得種種微妙善法遠離世閒生
老病死等苦復能證得無上涅槃清
淨妙樂如以大力執持大杵撞擊大
地出大音聲等無有異時善知識為
諸眾生而說偈言。

「　諸佛出世閒
　常擊大法鼓
　演說微妙法
　廣度諸眾生
　汝今見是事
　應生勇猛心
　滅除生死苦
　安住涅槃樂」


時諸眾生慇懃合掌向善知識即說
偈言。

「　我以無智故
　復遇惡知識
　造作不善業
　謂貪嗔癡等
　常起於我見
　破壞和合僧
　廢轉妙法輪
　毀除佛塔寺
　於此勝福田
　曾不種少善
　於一切時中
　常作諸過失
　未甞於父母
　暫起孝敬心
　出非法語言
　輕毀諸賢聖
　造此惡因故
　必當墮地獄
　自身受苦惱
　無能救護者
　可畏眾合獄
　炎熱大阿鼻
　如是諸獄中
　展轉受眾苦
　從此地獄出
　復入餘獄中
　謂刀兵蓮華
　黑繩沸屎等
　彼諸大地獄
　縱廣百由旬
　不見彼獄門
　唯有受苦者
　蹈彼刀劒鋒
　其苦難堪忍
　苦極身暫死
　復彼業風生
　生死地獄中
　百千酤胝劫
　地獄無邊際
　眾生亦復然
　以惡因緣故
　相續不閒斷
　我造諸惡業
　當墮彼獄中
　唯願善知識
　聽說罪惡因
　我以貪愛心
　造宅甚雄壯
　雕鏤諸棟梁
　藻飾極嚴麗
　復置妙園林
　廣列臺榭等
　池沼花果樹
　一一皆圓滿
　庫藏積珍財
　莫能知筭數
　又於閑廄中
　廣收諸畜產
　象馬牛羊等
　其數無有量
　妻子及妾媵
　內外諸眷屬
　奴婢與妓人
　其數亦無量
　常令晝夜中
　動作眾歌舞
　但縱已之樂
　不念佗人苦
　自恃大富貴
　作種種莊嚴
　香湯沐浴巳
　仍以妙香塗
　龍腦白栴檀
　鬱金麝香等
　塗巳甚香潔
　首戴七寶冠
　臂釧及指鐶
　皆用妙珍寶
　以上妙真珠
　貫之為瓔珞
　最上紫磨金
　嚴飾作耳璫
　柔軟善適意
　蘇摩那瞻蔔
　及諸異香者
　結以為花鬘
　復著美好衣
　謂上妙細㲲
　鮮白甚清潔
　更以妙香薰
　飲食最上味
　甘脆頗香美
　所供皆如意
　暫無飢渴時
　地敷好茵褥
　履踐以游行
　左右擁從者
　勝彼神仙人
　如是廣嚴飾
　唯奉養其身
　保護謂常安
　不生滅壞想
　富樂既具足
　餘復無所思
　但恣染欲心
　造作不善業
　眼貪妙色境
　耳樂適恱音
　鼻舌身意中
　無不順情欲
　我嘗於一時
　復欲縱畋獵
　出乘大白象
　從以七寶馬
　侍衛若獰神
　見者皆怖懾
　以彈落飛鳥
　利箭射奔鹿
　猛獸若當前
　力士斷其命
　但取諸血肉
　令眾共噉食
　惡報唯自受
　誰是能代者
　一朝病緣至
　肢體不相隨
　四大或增損
　脉息亦衰微
　飲食不得下
　寢臥不能寧
　良醫施妙藥
　功效亦唐捐
　父母及親友
　悲痛頗纏心
　拔髮空垂淚
　終無救濟術
　我若命終巳
　棄在尸陀林
　鳥獸及諸蟲
　噉食稍充足
　形骸與神識
　現在悉空無
　唯先所造業
　當來受果報
　善法如良藥
　能治貪恚癡
　貪等既不生
　無因造諸惡
　我實無福慧
　虛妄受人身
　佛宣方便門
　施戒忍辱行
　我自不能修
　聞亦不隨喜
　障善法因緣
　何時當解脫
　唯佛大慈悲
　能救眾生苦
　戒法真實門
　登者獲大利
　如我所造業
　深自生追悔
　今對善知識
　是故如實說」


佛說大乘僧伽吒法義經卷第六

佛說大乘僧伽吒法義經卷第七　鴈
西天譯經三藏明因妙善普濟法師賜紫沙門臣金惣持等奉　詔譯

尒時月輪種如來為諸年少眾生說
往昔善友化導因緣巳復告藥王軍
菩薩摩訶薩言藥王軍是諸苦惱眾
生臨命終時以惡業故受斯苦報雖
有父母妻子眷屬內外親識不能救
護若無善種何由解脫尒時世尊復
說偈言。

「　若作諸惡業
　墮大地獄中
　長時受極苦
　無有暫息時
　常吞熱䥫丸
　猛焰然其身
　或灌洋銅汁
　上下皆燋爛
　地獄大苦處
　曾無快樂時
　若無善方便
　何由得解脫
　常親近善友
　聽聞微妙法
　初習布施行
　內外一切財
　隨彼所應求
　清淨故施與
　堅持具足戒
　無令有缺犯
　佗來逼惱時
　安忍勿施報
　日夜常䇿勵
　莫為懈怠欺
　觀察聖諦心
　湛然如止水
　發生慧燈明
　滅除諸暗冥
　滿足眾善法
　解脫見諸佛
　心行菩提道
　慈愛於世閒
　救度諸眾生
　增長成佛種
　皆令得解脫
　速成無上慧」


尒時藥王軍菩薩摩訶薩與五百大
菩薩摩訶薩眾各各運大神力從座
而起涌身於虛空中現大威儀從容
詳序緩步而行其心決定安固大乘
遊戲三昧現諸神變或現猛虎示以
威雄或現師子自在無畏或現象王
有大勢力住法山頂高出羣峯無與
等者身放光明極大熾盛百千酤胝
日月光明不可譬喻是諸菩薩放此
光明行於日月之前年少眾生見是
事巳白彼佛言世尊何因緣故是諸
菩薩現是稀有之相放大光明行於
日月之前佛言善男子汝今見是事
邪年少眾生白佛言世尊唯然巳見
佛言善男子是諸菩薩各以自在神
通之力現大光明徧照世閒常說妙
法化諸眾生欲令一切眾生皆得利
益安樂若諸人天亦能行此妙行亦
得如是神通變化及大光明能行日
月之前尒時藥王軍菩薩等從空中
下前詣佛所問訊世尊世尊告言藥
王軍汝等見是三千大千世界六種
震動不藥王軍菩薩白佛言世尊唯
然巳見然今我等不能了知何因何
緣有此震動況今我等亦有少疑欲
問世尊願佛慈悲聽我所問開示演
說彼佛告言善男子汝有所疑恣汝
為問或過去或現在或未來等事我
當一一為汝分別解說藥王軍菩薩
白佛言世尊且今此會中有八万四
千天子而來集會八万四千酤胝菩
薩眾亦來集會一万二千酤胝龍王
亦來集會復有一万八千神王二十
五千酤胝餓鬼毗舍遮等俱來集會
其數甚多何因緣故而共來集欲何
所作佛言善男子汝今諦聽當知此
諸大眾俱來集會皆是於此樂欲聽
聞佛所說法即於今日有得聞佛深
妙法音正慧開覺於煩惱縛即得解
脫者或有得聞如來妙唱離生老病
死種種諸苦住安樂法者或有即今
獲大善利出苦輪迴安住十地住十
地巳得證如來清淨涅槃於諸苦惱
永得解脫消伏魔冤證真妙覺者藥
王軍菩薩復白佛言世尊大地六種
震動復是何等瑞相佛告藥王軍汝
今審諦觀察云何震動藥王軍菩薩
復觀察巳白佛言世尊我巳觀察見
是四方及諸方所有二十酤胝眾生
忽然生於此閒復有下方二十酤胝
眾生從地涌出生於此閒上方有二
十五酤胝眾生來生此閒由是大地
六種震動不知此等是何瑞相佛告
藥王軍且待須臾汝自了知于時年
少眾生見是六十五酤胝眾生忽然
來生此閒白佛言世尊云何此中忽
生如是眾生佛復告言善男子此等
眾生皆是汝之徒侶來生此閒年少
眾生白佛言世尊此等眾生來生此
閒亦有死不佛告年少眾生一切眾
生悉皆有死此亦有死時諸年少眾
生合掌向佛頂禮佛足白言世尊我
等今者更不能忍受如是生死流轉
願速解脫佛告年少眾生汝等能起
大精進不年少眾生白佛言世尊我
等今者親覩如來金色之身得聞如
來甘露妙法見諸菩薩摩訶薩等現
大神通諸聲聞眾無量天人集會聽
法願自精進懃修聖道不能忍受生
死流轉時諸年少眾生又復遶佛三
迊偏袒右肩慇懃恭敬禮世尊足重
白佛言世尊我等眾生眾苦所集甚
大熱惱於生死重檐極大怖畏何由
解脫唯願世尊攝受我等一切眾生
施令無畏得安隱住廣演妙法令諸
無智眾生開正慧眼熱惱眾生心得
清涼世世所生與如來俱。

尒時藥王軍菩薩摩訶薩語彼年少
眾生言善男子汝等今者欲得聽聞
佛所說法入深義味邪汝等先當飲
食飽足然後可聽如是妙法得諸義
味藥王軍菩薩為諸年少眾生而說
偈言。

「　汝欲聞正法
　當假飲食資
　食飽力無畏
　得真妙法味」


尒時年少眾生語藥王軍菩薩言賢
者長老我不識汝汝為是誰名字何
等我今觀汝色相具足威儀閑雅諸
根寂靜遠離怖畏七寶嚴身如功德
聚云何于今發此語言教我飲食然
後聽法尒時年少眾生復說偈言。

「　惟賢者長老
　善調伏諸根
　必有大名稱
　一切皆愛樂
　巳圓滿善法
　無不證知者
　云何教我言
　飲食資身命
　如我所知見
　飲食為過因
　食巳於腹中
　成種種雜穢
　設復增色相
　惡法亦隨生
　當於惡道中
　常受大怖畏
　眾生造罪業
　皆從飲食生
　飲食為因緣
　滋生種種欲
　營求大田園
　舍宅樓閣等
　真珠寶瓔珞
　殊妙嚴身具
　象馬及車乘
　奴婢亦無數
　如是大富貴
　我實不愛樂
　富貴不長久
　皆是無常法
　假使四大洲
　為彼轉輪王
　七寶皆圓滿
　具足有千子
　輪王大富貴
　我亦不愛樂
　雖有世神通
　終歸如是處
　四王忉利天
　夜摩及兜率
　化樂佗變化
　摩囉大天王
　光潔有神用
　自在力莊嚴
　欲天大福樂
　我亦不愛樂
　五衰相現時
　亦是無常法
　初定中閒禪
　乃至色究竟
　無色無別處
　非想非非想
　修定以猒欣
　隨應離世縛
　雖有大福壽
　我亦不愛樂
　極經八万劫
　終是無常法
　諦聽大尊者
　我等所知見
　唯有佛如來
　真是歸依處
　佛如日月光
　普照諸冥闇
　輪迴三有苦
　斷滅令不生
　為諸羣生類
　宣說微妙法
　令住不退轉
　證於無上道
　故我嗜佛法
　甚於飲與食
　尊者雖憐愍
　殊非我本意」


尒時年少眾生重復恭敬藥王軍菩
薩摩訶薩巳而告之言尊者大士汝
名何等我願得聞唯願慈悲示我令
知尒時年少眾生而說偈言。

「　善哉大尊者
　具足慈悲行
　眾生皆樂見
　故我恭敬禮
　汝名字何等
　惟願為我說
　若得聞隨喜
　頂戴常受持」


尒時藥王軍菩薩摩訶薩語年少眾
生言汝等今者欲聞我名當自觀察
合掌審聽藥王軍菩薩而說偈言。

「　汝欲聞我名
　我名不可得
　汝欲須知者
　如空中捕影」


時年少眾生一心頂禮藥王軍菩薩
白言尊者尊者名字功德微妙祕密
甚深惟願尊者憐愍我故表示令知。

尒時年少眾生重說偈言。

「　我觀一切法
　名字悉空無
　願示生死人
　甚深微妙義」


尒時藥王軍菩薩為諸年少眾生表
宣名字而說偈言。

「　年少汝諦聽
　我今說自名
　應生清淨心
　當獲大法利
　我以眾生類
　種種病所纏
　善巧處妙方
　廣施救濟法
　藥美如甘露
　袪病速如神
　由此立假名
　名為藥王軍
　貪欲病最大
　惱害世眾生
　此病為因緣
　滋生諸苦惱
　授以無常藥
　袪病速如神
　由此立假名
　名為藥王軍
　瞋病熱如火
　焚燒寂靜心
　忿恨惱恚害
　展轉互相生
　授以慈悲藥
　袪病速如神
　由此立假名
　名為藥王軍
　愚癡病可怖
　覆沒智慧心
　流轉惡趣中
　不得聞正法
　授以方便藥
　袪病速如神
　由此立假名
　名為藥王軍
　由斯三種病
　展轉諸病生
　巳經無數劫
　未遇解脫因
　諸佛出於世
　是為天人師
　慈念諸眾生
　如親愛巳子
　現大神通力
　廣開正法門
　愚癡顛倒者
　迷謬不能入
　我以方便力
　隨佛出世閒
　觀察病本因
　處料救濟法
　應病授良藥
　服者得痊除
　年少汝應識
　我名藥王軍」


尒時年少眾生聞是藥王軍菩薩說
自名巳歡喜踊躍得未曾有即起合
掌瞻仰頂禮而伸讚歎復說偈言。

「　菩薩藥王軍
　救世大悲者
　精進利羣生
　長時無懈倦
　念彼輪迴苦
　速若救頭然
　我以志誠心
　稽首歸命禮」


尒時藥王軍菩薩摩訶薩告彼年少
眾生言善男子我娑婆世界有佛世
尊名釋迦牟尼如來應供正徧知明
行足善逝世閒解無上士調御丈夫
天人師佛世尊能以大慧教菩薩法
攝化眾生汝等應往親近禮拜令汝
速聞無上妙法藥王軍菩薩為諸年
少眾生而說偈言。

「　年少汝當知
　佛德無有上
　世閒出世閒
　福智皆圓滿
　具相三十二
　八十隨形好
　常以大智悲
　救度諸含識
　神通力無畏
　高顯若須彌
　智慧不可窮
　淵深如大海
　善巧設方便
　隨順化眾生
　瞻禮歸依者
　皆得安樂果」


尒時年少眾生復白藥王軍菩薩言
仁者慈悲憐愍我故授我法藥令我
飲服解脫眾苦得安樂住然今我等
不見釋迦如來三十二相八十種好
云何得度藥王軍菩薩語年少眾生
言汝觀上方有何等相諸人聞巳即
觀上方見三千臺從空而下七寶莊
嚴寶珠羅網以覆其上出眾妙香光
明豔赫年少眾生問藥王軍菩薩言
仁者此諸寶臺微妙花座是何等相
藥王軍言此是汝等所坐之座若坐
此座速至佛所瞻禮如來則能疾得
甘露妙法年少眾生白言仁者我等
不知如來所住之處亦不知彼所行
之路當詣何方禮覲如來藥王軍菩
薩言善男子如來尊德如須彌山如
來智慧深如大海不希供養不樂禮
敬雖有惡魔來侵不共諍論若能歸
依佛者則得不入死門得法緫持門
十方諸大菩薩欲見如來以自智力
種種觀察尚不能見況汝等邪善男
子如來如空中塵無有住處汝等若
能以清淨心勿有希願但行禮拜即
見如來尒時年少眾生受教陞座適
坐華座即見如來身真金色如大金
山三十二相八十隨好以自莊嚴威
德特尊眾善具足在大眾中坐大蓮
華寶師子座是諸年少眾生歡喜踊
躍即起合掌一心頂禮瞻仰尊顏目
不暫捨。

尒時世尊出迦陵頻伽之音讚言童
子善哉善哉汝等能以清淨智願勇
猛精進來此娑婆世界禮拜親近我
釋迦牟尼世尊應正等覺。

尒時世尊熙怡微笑從其面門出八
万四千種種色光所謂青黃赤白紅
紫縹色頗胝迦色徧照三千大千世
界上至阿迦尼吒天下及諸惡地獄
遇斯光照眾生皆獲一切利益安樂
其光照巳還至佛所遶佛七迊從佛
頂入。

尒時藥王軍菩薩從座而起合掌向
佛白言世尊如來所為甚深稀有必
無虛設今日微笑笑必有因惟願慈
悲為我開說佛告藥王軍汝今能於
大眾之中作大師子吼問於如來如
此稀有微妙大事汝今諦聽為汝解
說善男子汝今見此三千七寶大華
座不藥王軍言唯然巳見佛言善男
子今此華座是諸年少眾生得坐此
座即獲圓滿一切善根證得一切善
法樂住登于十地乃至當得阿耨多
羅三藐三菩提建大法幢擊大法鼓
無量天人聞是法巳悉獲利益無量
地獄眾生仗是法力解脫苦報得安
樂處是時會中有九十酤胝諸老眾
生得須陀洹果佛告藥王軍汝且觀
是四方上下諸大菩薩。

尒時藥王軍菩薩即觀四方見東方
界五十酤胝殑伽沙菩薩而來向此
南方界六十酤胝殑伽沙菩薩而來
向此西方界七十酤胝殑伽沙菩薩
而來向此北方界八十酤胝殑伽沙
菩薩而來向此下方界九十酤胝殑
伽沙菩薩而來向此上方界百酤胝
殑伽沙菩薩而來向此是諸大菩薩
眾到此會中恭敬供養歡喜讚歎頭
面禮世尊足遶佛三迊各住一面藥
王軍菩薩白佛言世尊我今見是四
方上下諸大菩薩來此會中今虛空
中忽然見有黑色黃色種種相現復
是何緣願佛開說佛告藥王軍此是
惡魔及諸眷屬欲來至此為諸年少
眾生受是位故欲作障難破壞是事
故來至此藥王軍汝適見是四方上
下無數諸大菩薩種種色相種種形
貌種種威力者故來擁護年少眾生
令其惡魔及諸眷屬無能得便是惡
魔眾亦皆隨喜慚愧而退佛說是經
巳一切勇猛菩薩藥王軍菩薩諸大
菩薩等一切老眾生年少眾生與無
量天人龍神一切大眾皆大歡喜信
受奉行禮佛而退。

佛說大乘僧伽吒法義經卷第七