#+TITLE: 迴向文--
#+DATE: 2016-06-11 12:30:54
#+SOURCE: github.com/kanripo/KR6s0040 master 03431671                

No. 2848
𢌞向文


復持勝善次用莊嚴。當今大唐聖主。伏願聖
壽剋昌皇□□□金輪與沈輪齊轉。舜日與
佛日□□高視百王長新萬劫　皇大子潛星。
少海澄闌。盤石增高。惟城作鎮。

故持勝善次用莊嚴。今六和尚伏願長承帝
澤。為灌頂之國師。永鎮台階。贊明王之
治化。

次持勝善次用莊嚴　都僧統和尚。伏願智
山峯崇聳。德海洪深。命等松筠。福慶遐遠。即
使長承國寵。永扇慈風。嘉聲溢於□中。雅範
流於像季。

次持勝善次用莊嚴　尚書貴體。伏願福山
永固。神壽無疆。功業高於雲山。德量深於
巨海。出持旌節以靜萬方。入坐朝堂百寮取
則。來逢元日恒保□春。命等松筠壽同劫石。

又持勝福次用莊嚴　大夫伏願形同大地歷
千載。所恒安福比山河。跨萬齡而永固。然後
振芳聲於帝里。翔翼雲衢流雅譽。於鸞池濯
鱗漢水。

又持勝善次用莊嚴　安姚二侍御。伏願聳
瓊臺於天外。飛紫蓋於雲衢。命與天長福將
地遠。保離區□動止獲安。嚮震八方往還清
吉。

次持勝善次用莊嚴　尚書姟子紹千秋之
寵。恒居萬代之榮。忠孝雙全。朱門繼襲。

次持勝善次用莊嚴　釋門教授等。伏願榮
貴轉新香名霞布。入信帝坐出統僧拳。群生
因類次昇高。苦海恒施於寶筏。

次持勝善次用莊嚴　釋門法律等。惟願色
力增固。壽命霞延。常為苦海之津梁。鎮作法
門之牆壍。

次持勝福次用莊嚴　都督公等。壽遐遠日
往月來。福慶相暉。天長地久。

次持勝福次用莊嚴　都部落使等。惟願福
祿唯承歡誤。日新榮名𠟋昌。美譽霞備城隍
尞彩。盡亦盡忠。部落官尞。為唯清唯直。

次持勝福次用莊嚴　尊宿大德等。長垂像
訓匡護法城。永耀慈燈紀綱梵宇。

次持勝善次用莊嚴　諸法將大德等。唯願
智山岌立德水澄清。禪枝茂而覺花敫。戒香
熏而惠珠朗。

次持勝福次用莊嚴　諸尼大德等。唯願四
依恒滿六度專精。意樹恒春心燈永耀。八功
德水去垢除災。七淨妙花莊嚴法體。

次持勝福次用莊嚴　卿官父杖等。惟願壽
同松柏福比江湖。萬歲千秋莫風莫變。

次持勝福次用莊嚴　諸父杖等。唯願一聞
千悟得大總持。罪垢不日而消除。功德善芽
而增長。亦願春秋納慶寒暑順宜。保富貴於
千齡。演休祥於累劫。

次持勝福次用莊嚴　李和尚等。但某乙久
蒙示訓。虛接鼎堂。恨生前不盡指揮。沒後慚
昇法座。以此思忖倍益□□開讚之物奉申
迴向。一唯願神遊奈苑欽覺□以尋真。夕慇
花臺染戒香而奉聖金輪展轉。常馳歡喜之
園室茂斯遊。逈汎□功德水。

次持勝福次莊嚴　某乙過□父母所生魂
路。伏願足步金□神遊□界。過慈舟於定水
永竭昏河。揮惠劍於相材長被受□。□於親
族成□□潔遠□枝羅俱霑潤益。