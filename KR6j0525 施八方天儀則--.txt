#+TITLE: 施八方天儀則--
#+DATE: 2016-06-11 12:29:05
#+SOURCE: github.com/kanripo/KR6j0525 master 2876274a                


No. 1294
施八方天儀則一卷

大興善寺翻經院灌頂阿闍梨述

凡施八方天先辨所施飲食。五味雜粥稠煮
勿令稀。五味者粳米菉豆油麻牛乳蘇。各量
多少。以意令其有味。著少許鹽切須護淨。盛
於瓷盆。小蠟燭十二枚磨白檀香。時華清水
於所施處。八方各各塗一小壇。小壇上先置
淨椀。其粥香華各各令人擎隨念誦人後。念
誦人先當至心啟請八方天王并其眷屬令赴
道場各依本位先東方誦帝釋真言。先洗清
水少許即下塗香。次下時華次下粥次蠟燭
插於粥上次以燒香三度奉獻。口誦真言兼
求擁護。乞天王歡喜道場主福祐。次東南方
火天方亦爾。各誦本天真言次第而施。次南
方焰魔天。次西南方羅剎天。次西方水天。次
西北方風天。次北方多聞天。次東北方伊舍
那天末後留少許。餘粥多著清水。於粥中著
少餅子菓子塗香時華。總著了。誦甘露真言。
以手印加持。令人擎送淨處瀉於地上施與
諸惡鬼神。願擁護施主歡喜。更莫迴顧便須
往還。

東方帝釋天真言

此真言總須加歸命。

唵印捺囉二合野娑嚩二合賀


東南方火天真言

唵阿疙曩二合曳娑嚩二合賀


南方焰摩天真言

唵焰摩野娑嚩二合賀


西南方羅剎天真言

唵乃理底曳二合娑嚩二合賀


西方水天真言

唵嚩嚕拏野娑嚩二合賀


西北方風天真言

唵嚩野吠微閉反娑嚩二合賀


北方多聞天真言

唵吠無背反室囉二合摩拏野娑嚩二合賀


東北方伊舍那天真言

唵伊舍那野娑嚩二合賀


一一位各誦本真言。分明記下物次第。先水
次塗香次華次粥次燭次燒香諸位遍已。即
誦須彌王真言。加持三七五七遍。真言曰。

唵蘇迷嚕羯蠟波二合野唵素嚕

素嚕鉢囉二合素嚕鉢囉二合素嚕

娑嚩二合賀


總施了然後洗手。又施道場中發遣奉送聖
眾。收却供養物。然後塗壇。

上方梵天真言(如歸命)

唵沒囉二合憾摩二合寧寧頂反娑嚩二合賀


下方地天真言

唵必哩二合體地以反尾曳二合娑嚩二合賀


水等六物各令一人手擎隨施者後。施了者
令於未施位處立。如是次第切須取之。燭須
在意。未施遍已來不得令滅矣。

日天真言

唵(一)娑賀薩囉二合計囉難(二)吽都

隷(三)娑嚩二合賀


月天真言

唵(一)素麼(二)鉢囉二合陛吽(三)娑嚩二合

賀


甘露真言

曩謨蘇嚕跛野(一)怛他引蘖多引

野(二)怛儞也二合他唵蘇嚕鉢囉二合

蘇嚕蘇嚕娑嚩二合賀


施飲食真言

曩謨薩嚩怛他引蘖多引嚩路枳

帝唵婆囉婆囉三婆囉三婆囉吽


若人求一切吉祥之事。所建道場修畢之日
初夜分。皆須先施八方天王及梵天地天諸
宿曜鬼神等。然後發遣聖眾。始廢道場如是
依法作者。一切聖賢盡皆歡喜令得福祐。所
獲吉祥。
施八方天儀則(唐院本無此題)