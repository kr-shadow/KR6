#+TITLE: 底哩三昧耶不動尊威怒王使者念誦法-唐-不空
#+DATE: 2016-06-11 12:29:03
#+SOURCE: github.com/kanripo/KR6j0427 master 0c9c27b9                


No. 1200
底哩三昧耶不動尊威怒王使者
念誦法一卷

開府儀同三司特進試鴻臚卿〔肅國…智〕二十一字－【宋】【元】【甲】肅國公食邑三千戶賜紫贈司空諡大鑒正號大廣智大興善寺肅國
公食邑三千戶賜紫贈司空諡大鑒
正號大廣智大興善寺三藏沙門
不空奉　詔譯

爾時釋迦牟尼佛。告執金剛菩薩言。我今為
汝說無量力神通無動使者。甚能利益成就
一切事業。先洗心防患除諸亂想制心一處。
先頂禮一切諸佛菩薩。懺悔等令三業清淨。
然後作一切事業。若妄念闕法。師即犯三昧
耶。應每日三時誦此明。即滅前所犯諸罪障
明曰。

曩莫薩底哩耶(四合)地尾(二合)迦喃(一)薩嚩怛
陀(引)孽多喃(二)唵(三)微囉喃(四)摩訶斫羯囉(二
合)嚩日哩(二合)薩多薩多(五)娑羅帝娑囉娑囉
帝(六)怛囉異異尾陀摩儞(八)三畔闍儞(九)多囉
摩底悉馱蘖㘑野(十一)怛囕(二合)焰娑嚩(二合引)
訶

若欲便易去。當誦次明七遍。以杵印護身五
處。額兩肩心喉。頂上散之明曰。

唵阿者邏迦曩戰拏娑馱耶吽泮吒

便易了。當洗淨。出已洗手漱口。即往精舍准
前禮佛懺悔已。然清淨心合掌。以二大指按
於額上。定意誦三昧耶明曰。

曩莫薩嚩母地薩怛嚩(二合)喃曩莫蘇悉悌娑
達儞阿蘖㘑迦嚕嬭嚕囉禰多異阿皤
曳阿底莽㘑曩莽素覩(二合)婆莽悉悌馱
耶計鼻喻(二合)莽賀訖哩(二合)閉弊娑嚩(二合)
訶

次以安隱明印護身。二小指內相叉於大指
虎口中出。並竪二中指。二無名指於中指
背。以二頭指各握無名指。竪二大指中指
即成。明曰。

曩莫三滿多沒馱喃唵賀囉賀囉莽賀彌
儞多吽泮吒

行者次應淨其業障。洗除身心無始垢穢使
得清淨。洗有二種。一內二外。內為於諸有情
上。起慈悲喜捨四無量心清淨無我等觀。外
者即以水洗令得清淨。即結三昧耶印誦三
昧明。次即以杵印明除其垢穢。右手捻頭
指甲上。餘三指散竪如金剛杵。明曰。

唵阿者羅迦曩戰茶娑馱野吽泮吒

次說加持水土令清淨。用先洗腰已下及浴
衣。并洗手漱口等。其印先合掌。屈二大指入
掌中。攬水右轉。即土等亦爾。明曰。

曩臭三滿多嚩日囉(二合)拏(去聲)怛囉(二合)吒
阿母伽戰拏莽賀嚕沙(上)拏娑頗(二合)吒野
吽吽怛囉(二合)娑野怛囉(二合)娑野吽怛囉(二
合)吒唅𤚥𤚥

內外洗己身心清淨。行者次應結界。即以右
手中已下三指。握大指為拳。直竪頭指。以
印右轉即成結界。左轉成解界。亦成辟除。
明曰便成十方界。

唵吽莽賀四摩畔馱儞滿馱滿馱嚩日
囉(二合)唵日唎(二合)尼吽泮吒

次結被甲印。先合掌各屈頭指無名指入掌
中。即搩開竪大小中指。等如三股金剛杵。
是名無能勝金剛甲印明曰。

唵吽嚩日囉(二合)莽曳嚩日囉(二合)迦嚩制
斛(引)嚩日囉(二合)吽泮吒

以印印五處成被甲已。然後隨意洗浴訖。次
作灌頂印以左右無名指小指。相叉入掌中。
便結為拳二中指直竪頭相柱。二頭指各
押中指甲。二大指亦各捻無名指。即成灌頂
印明曰。

曩莫悉底哩(二合)野地吠(二合)孽多(引)南薩
嚩怛他(引)孽多南紇唎(二合)設馱曩避也(二
合)囉濕彌(二合)鼻曬罽鼻詵者怛母(二合)努悌
皤嚩邏嚩底(二合)末囉(二合)者隷娑嚩(二合引)訶
(引)

次又以甲印護身洗浴。著衣時誦此明曰。

唵吽娑(二合)吒野娑呬吽洛乞叉(二合)𤚥
泮吒

次結金剛座印。以此印明加持住處。便成不
可壞金剛地。即於此地想有金剛座。其印
平舒兩手。仰掌向上。以右手押左手。誦此明
曰。

唵吽嚩日囉(二合)娑(引)儞鑁吽泮吒

即以如來所生印。於此金剛座。布列安置諸
佛聖眾。以印加持。其印仰左右手指。內相叉
結為拳。散竪二小指誦此明曰。

曩莫薩嚩沒馱母地薩怛嚩(二合)南阿(引)莽邏
尾迦囉(二合)多帝爾儞阿囉逝娑嚩(二合引)訶(引)

布置聖眾已。用如來所生印。想閼伽奉獻諸
佛菩薩及佛頂等。若能常作此法供養念誦
速得成就。復觀不動尊住於本位中。用前灌
頂明印奉獻。即誦本明三七遍已。頂禮諸聖
眾。即應用前結界印。左轉解所結界。又結
三昧耶印已。即當定意起往精舍如常禮懺。
至道場已。取杵印身五處除垢。如前結界加
持本尊然後安坐。又以如來所生印。獻閼伽
誦本尊明三七遍。如前灌頂法。供養本尊。即
安坐自定身心。然後結牆等界。先結牆界。其
印側二手。竪二小指側相拄。屈二無名指中
指入掌中。曲二頭指。於中指側如鈎。二大
指屈押頭指下節。以印頂上右三轉。即成不
可壞金剛牆明曰。

唵吽嚩日囉(二合)曼荼隷滿馱滿馱吽
泮吒

次結金剛網印。先合掌屈二頭指二無名指。
內相叉右押左。二大指二中指二小指。各頭
拄搩開即成。以印於頂上右轉。便成金
剛網明曰。

唵吽嚩日囉(二合)薩囉(二合)步嚩禰慕吽泮
吒

次結金剛火焰界。此火焰明以印加持威德。
於金剛牆外四面上下。成大火聚光明。一切
障不敢前進。其印二手相背。十指叉如火
焰明曰。

唵吽嚩日囉(二合)惹嚩(二合)隷吽泮吒

結界畢已。應加持飲食香花燈明等供養。其
印合掌十指各微屈。令甲相指。以此印置所
供養食等上。觸之。誦明七遍供養已。即能
速滿一切成就。復應以此明印心定坐。想
於世界中所有水陸所生諸雜花。及諸上妙
花果樹。并諸山大海中珍寶摩尼異香等。如
雲集來為供養。即誦妙伽他加持。定中為
供養。伽他曰。

「　以我福德力
　諸佛加持力
　願此香花雲
　遍滿諸佛剎
　供養一切佛
　及諸大菩薩
　復應更思惟
　陳其五供養
　令福德增長
　滿足悉地願
　能成佛菩提
　先說塗香明
　供養佛功德
　能除行者身
　惡毒熱煩惱
　業淨證菩提」


明曰。

曩摩悉底哩(二合)野那嚩(二合)孽多喃薩嚩怛
他(引)孽多南阿三莽彥(引)度怛謎蘇彥(引)度怛謎蘇彥引(引)馱嚩底娑頗(二合)囉呬誐誐南
莽(引)呼曩曳泥(去)尾薩嚩遏(二合)娑馱彌娑
嚩(二合引)訶

「　次說花供養
　福資於行者
　三世諸垢穢
　悉淨無有餘
　佛果當剋證
　皆由此福業」


明曰。

曩摩悉底哩(二合)野娜嚩(二合)孽多(引)南薩嚩
怛他(引)孽多南訶(引)嚩路枳多(二合)莽賀布
瑟波(二合)嚩磨娑嚩(二合引)訶(引)

「　次說焚香福
　能使此加持
　業障煩惱盡
　行者修福業
　遠聞他方便
　悉來共加持
　法身香氣雲
　遍滿十方界
　供養佛菩薩」


明曰。

曩摩悉底哩(三合)野娜嚩(二合)孽多(引)南(引)薩
嚩怛他(引)孽多南唵阿孽哩(二合)始棄始棄
度莽始棄度莽始棄娑嚩(二合引)訶(引)

「　次說飲食明
　供養佛功德
　能使於行者
　速證三脫門
　永離三苦縛
　常資於慧命
　圓滿證三身」


明曰。

曩摩悉底哩(三合)野娜嚩(二合)孽多(引)南薩嚩
怛他(引)孽多(引)南唵嚩隣曩馱思莽賀嚩里
娑嚩(二合引)訶

「　次說燈供養
　功德力莊嚴
　能令於行者
　念誦速成就
　如意菩提果
　光明遍法界
　能破三界中
　一切諸眾生
　無明業煩惱」


明曰。

曩摩悉底哩(三合)野娜嚩(二合)孽多(引)南薩嚩
怛他(引)孽多(引)南阿孽帝日囉二合(二合)藍帝
儞􂞉儒底始棄娑嚩(二合引)訶

「　上說五供養
　塗花焚食燈
　其明各八遍
　能令供養物
　如雲遍法界
　復應更加持
　令此供養具
　以明加威力
　能成真實物
　供養諸聖眾
　散施諸有情
　皆得實受用
　誦此明八遍
　以此加持力
　滿檀波羅蜜」


明曰。

曩莫薩嚩沒馱􂉄地薩怛嚩(二合)南薩嚩他
欠烏那(二合)誐帝娑頗(二合)囉呬𤚥誐誐曩劍
娑嚩(二合引)訶

「　復應更思惟
　發於真實願
　即作如是言
　以我修行福
　令此諸妙供
　遍至十方界
　一切聖眾前
　願受此微供
　誦明加持之
　便成真實福」


明曰。

曩摩薩嚩沒馱􂉄地薩怛囉(二合)南薩嚩怛
囉(二合)僧句素彌多鼻惹囉始吠曩麼素覩(二
合)帝娑嚩(二合引)訶(引)

次應更結不動尊根本印。即誦本明三遍。能
令聖者歡喜加持速得願滿。爾時行者復應
更當諦心思惟。外財所捨恐是輕微。今應
更當捨自內財所有身命。供養諸佛菩薩聖
眾。即應發願作如是言。伏願諸聖眾與我作
大護加持。常攝受。如是三白請。聖眾不違願。
便即懺諸罪。

「　無始十惡業
　願皆盡銷滅
　復應更迴向
　今我所修善
　念誦諸功德
　迴與諸有情
　迴向菩提果
　誦此明加持
　令願不虛發
　其明誦八遍」


明曰。

曩摩薩嚩沒馱􂉄地薩怛嚩(二合)南曩謨素
覩(二合)帝莽賀嚩日囉呬薩嚩呬蹬迦囉底
瑟侘(二合)薩㗚謎(二合)囉麼(二合)怛囉(二合)薩
㗚謎(二合)殺達摩拏莽地瑟侘(二合)舒娑嚩
(二合引)訶(引)

次應更當結前灌頂印。誦明自灌頂已。次結
虛空眼印。護自身及護本尊。其印虛心合
掌。屈二頭指頭至中指第一節。二大指並竪
即成。誦此明曰。

曩摩悉底哩(二合)野娜嚩(二合)拏孽帝􂞉薩
嚩怛佗(引)孽多􂞉唵誐誐曩者儞誐誐三
摩薩嚩覩嚕(二合)誐多底娑囉三婆吠入嚩
(二合)囉曩謨阿伽南娑嚩(二合引)訶

誦明結印護身訖。即仰開此印。向上如捧狀。
便成捧念珠印。即誦此明。用加持念誦速成
就明曰。

曩謨嚩日囉(二合)目契薩嚩怛他(引)櫱帝毘
庾(二合)婆誐鑁持嚩(二合)毘藥(二合)怛儞也(二
合)他矯唎彥馱唎戰茶里麼蹬祇賓(引)
誐里怛他(引)孽多微曳(二合)使多荼底吽
入嚩(二合)里多帝逝伊能迦囉焰句嚕(二合)娑
嚩(二合)訶

次結法界生印。自加持令諸障不生。其印以
左右頭指二無名指。屈入於掌中面相鉤。竪二
大指二中指二相。頭相拄開。以印按左臂。
次右至頂上散。每按處誦此明一遍明曰。

曩莫薩嚩沒馱胃地薩怛嚩(二合)南阿(引)薩
嚩他薩嚩怛囉(二合)路計娑嚩(二合引)訶(引)

次即更當結前虛空眼印誦明七遍(亦名部心)誦
已即當諦觀。諸佛菩薩歷然滿空。本尊聖眾
親對在己目前。安心定意兩手執持念珠。當
心徐念誦。乃至疲極遍數任意。每日三時
念誦不令間斷。遍數至極下少不得下於一
百八遍。念誦數訖已。即誦虛空眼明加持。結
護念珠置於本處。次即却結根印誦百字
明。加持自身令速成就明曰。

唵阿三麼三麼三曼多覩娜多(去)怛嚩必
底(二合)舍薩儞賀囉賀囉娑麼(二合)囉拏娑麼
(二合)拏微餓多沒馱達摩帝娑羅娑羅。
三麼嚩囉荷囉荷囉怛囉(二合)野怛囉二合
野＋（十）夾註【三】【乙】野＋（十）夾註【宋】【元】【明】【乙】野(二合)野伽那伽那摩賀末攞𠸪乞叉(二合)儞入嚩
(二合)囉入嚩(二合)囉那娑伽㘑娑嚩(二合)訶(引)

誦百字加持已。復當想前所觀本尊諸佛聖
眾歷然。攝受於我在己目前。即應更陳前諸
種種廣大供養。空中所見一切聖眾供養畢
已。復應更當至心迴向發願。作如是言。

「　願我所修行
　一切諸善業
　念誦加持力
　迴施諸有情
　出離三界苦
　速證於菩提
　迴向發願已」


即應結前所結諸界印。左轉即便解已。復
結前灌頂印。竪二小指頭相拄。即誦燈焰如
來明。以印左轉之。一切諸聖眾各歸本淨土
明曰。

曩莫悉底哩(三合)野娜嚩(二合)努誐多南唵
紇哩(二合)

次結前三昧耶。頂禮諸聖眾。起出於道場。轉
讀摩訶衍花嚴等經典。任意自經行。行者
若自喫飯食及諸藥物。當即以此明加持食。
誦明八遍然後取喫障者不能為害明曰。

曩麼薩嚩沒馱􂉄地薩怛嚩(二合)南(引)唵嚩
(引)藍娜泥帝儒莽利儞娑嚩(二合引)訶

行者若能常修行供養。應每日喫飯食荼
藥等。皆留少殘置一別器中。即結聖者本劍
印。加持食上誦明七遍。送置淨處至心供養
之。其印右手作金剛拳。直並申頭二指。大
指。無名指甲側。加持上明曰。

曩莫三滿多嚩日囉(二合)拏(去)怛囉(二合)吒阿
目伽戰拏摩訶嚕殺拏娑頗(二合)吒野吽
怛囉(二合)麼野怛囉(二合)麼野吽怛囉(二合)吒唅𤚥𤚥

所用飲食供養聖者。此尊本願。大悲捨身奉
侍一切持誦者。身如奴僕現無一目相。受此
殘食供養。行者若每食之時心不忘者。我當
晝夜常隨擁護。不令諸魔毘那夜迦作諸障
難。令不隨意速滿成就。行者若夜分寢息時。
即當先結淨室莊嚴印。先彎左手背。持按心
上。後彎右手。於右手上掌相合。舉印置頂
上。便分開二手。順身下摩。當誦此明曰。

曩麼悉底哩(二合)野娜嚩(二合)努誐多南薩嚩
怛他(引)孽多南摩賀三麼(引)野孽帝三麼孽
囉(二合)麼麼他孽囉(二合)麼怛囉路計計達
麼馱嚩(二合)店多僧伽諦娑嚩(二合引)訶

淨加持已。即合掌長舒兩臂。於頂上。向東方
面著地。亦舒二足至心作禮。禮時觀想一切
諸佛菩薩各在本剎。作是念言。我今捨此身
為奴僕。供養奉侍一切佛。唯願攝受哀愍
於我。作最上成就。如是三白已。然後隨意
寢息。常念明相作速起意。又不動尊法品云。
佛言不動使者。能利益成就一切事業。行者
若欲修行作諸法者。先行法誦十萬遍已。即
於月八日或十五日。一日一夜大作供養。於
像前以苦練一千八枚和酥燒。一誦取一枚。
燒滿一千八遍已。後所作法皆得成就。行者
所有言說。人皆敬重無敢違者。若欲縛撲問
事策使崩摧任意皆應。又於月蝕日。取未著
地牛糞。塗曼荼羅隨其大小。於其壇上散種
種雜花。壇中置大般若經夾。取純色牘子母
牛酥一匝置熟銅椀中。取佉陀羅木如齒木
大長十二指攪之。於道場前如持念誦不限
遍數。令三相現。蝕畢即止。又於山峯上塗
壇斷食念誦滿十萬遍。即見地中一切諸伏
藏。

又法取乳續續投火中。護摩念誦滿一千遍。
能除疫病。

又取俱屢草和酥乳蜜等。沃火中燒十萬遍。
能除大疫病。

又法取蓮華和酥酪蜜。沃火中燒誦十萬遍。
蓮華吉祥天女等能與滿願。

又臨河海口入水至胸誦三十萬遍得尾沙
耶。

又取雜花擲火中燒。隨花色得衣。燒五穀子。
得穀米隨意受用。又取尾羅嚩(二合)木。擲火
中燒念誦十萬遍。即得囉闍王愛敬。

又取必哩商隅木。擲火中燒。能令一切人敬
愛。燒齒木。即得無量僕從。燒大麥即為長
者。已上念誦各滿十萬遍。次說畫不動尊像
法以好淨㲲畫不動尊。著赤土色裙。左垂
辮髮髻。眼斜視。左手執劍右手執索。坐寶蓮
華。蹙眉面瞋相。作降三世狀。如是畫已。將此
像於河海岸上。如法塗壇安像。行者亦著赤
色衣。心不染著寂靜安心乞食為活。即於像
前念誦五十萬遍已。即於夜中取詹末一
萬段。一誦一擲一擲火中燒之。滿已即不動
尊自現其身。滿行者願所作皆得成就。行者
自身為如來使者。證三摩地共諸菩薩同位。

又欲得降伏一切惡人者。取尸陀林帛畫不
動尊。以自己血淡作像色。像置西向。行者東
面坐念誦。每日三時洗浴著濕衣。於像前
誦滿十萬遍已。即一切所作皆隨成就。仍每
日施一切鬼神食。

又法黑月八日夜。於寒林中取母耶摩奴沙。
坐其上念誦滿一萬遍。彼摩奴沙即動耳。必
不得怕。彼便開口出大開敷蓮華。即便把取。
能令己身如十六童子。髮如蓮環。昇空遊
於梵天。得大明王主。又於像前每日三時念
誦。隨力供養燒沈水香。如是供養滿於六月。
至心不斷即得尾沙耶至。

又法欲令他軍陣破散者。加持自軍旌一十
遍。執出在軍前。彼軍陣破散退走。

又法欲禁他軍陣眾令不動者。於自旌上畫
不動尊。四面四臂身作黃色。上下出牙作大
忿怒瞋怖畏狀。遍身火光作天兵勢。行者以
旌示彼軍眾。復想聖者以羂索縛彼兵眾。即
彼軍眾盡不能動。

又法欲令他軍眾自鬪諍退散者。取老鵶鴟
梟鴿毛。誦明加持擲火中燒滿一千遍。彼軍
眾即自相鬪諍。

又法欲令捨覩嚕終亡者。取稻糠誦明加持
擲火中燒。又想彼捨覩嚕。被使者以索縛。將
向南方悶苦吐血而終。彼等族類。皆不得痊
一無存在。

又法欲令他軍主終亡者。取鹽土蠟苦練葉。
和擣為埿。作彼形狀置於地上。誦明加持
斫斷。彼即終。

又法欲令他軍貧窮絕糧者。取稻穀加持彼
即貧矣。

又法欲令他軍降伏來者。即結不動尊眼印。
作瞋怒聲稱吽字。想聖者使諸鬼神捉縛將
來。彼即自降。

又法欲令大愛樂者。以七鹽作彼形狀。段
段斷之念誦滿七日。彼即愛樂。

又取俱蘇摩花燒誦明十萬遍。得藥叉女來。
於三事中所求皆得。又取曼陀羅花。稱彼人
名加持。即令荒亂。又取鹽加持燒。即得天女
來所使隨意。又加持安悉香燒。即得王臣憶
念。又說畫像法。中畫釋迦牟尼佛。左畫曼殊
童子。右畫執金剛菩薩。作微笑面手執金剛
杵。於執金剛下畫不動尊。種種莊嚴。即於
像前誦五十萬遍。然後作一切事業皆得隨
意。

又法取燒屍灰誦明七遍與彼人即得愛樂。

又法取牛黃加持七遍。點己額上。能令眾人
所見皆生敬重。毘那夜迦不能損害熾盛成
就。又於己身上布明梵字。彼羅剎眾諸作障
者。百由巡內皆悉退散。

又法若人被蛇蛟。經六月不差。誦明加持。
於其臂上畫劍契。立差。

又法畫律迦大蛇。纏劍上。劍圍遶畫火焰。誦
明加持滿一千遍。以示病者即自下語。若
誦加持病者一百八遍。即常蒙聖者擁護。若
每日加持殘食置淨處。供養使者常如願。

又法若惡雨雨。行者瞋怒心大聲稱吽字。惡
雲退散。又取棘刺。和羅視迦油加持擲火中
燒。能止大雨。亦令行者成大結護。亦成就一
切事業。

又法畫不動尊著赤土色衣。左垂辮髮眼斜
視。童子形。右手執金剛杵當心。左手執寶棒。
眼微赤坐蓮花上。瞋怒相遍身火焰。於像前
結所愛樂印念誦。一切皆得成就。依前念誦。
昇空隱形一切愛樂事。皆隨意成就。若無畫
像。獨處閑靜或於寺中。或在山窟離雜鬧處。
求一切事法皆亦成就。

又法加持瘧病令自縛下語。又加持鏡。於中
聖者現問事皆語。又取一童子或童女。令淨
洗浴著鮮淨衣置道場中。召請聖者入道場
加持。被此童子問一切事皆得。

又法若欲成就繫迦囉法者。於白月一日日
中時。於像前著種種香花供養。不歇誦明一
百八遍。想念壇中一切諸佛菩薩攝受。每日
如是念誦滿一月。又取苦練木香。又取遏
迦木以酥塗上。和白芥子加持擲火中燒。從
戌至子乃至寅時。繫迦囉即來語行者言。使
我作何事。行者攝受。已後常隨行者意所使。
隨順供給所須飲食齒木淨水等。常在左右。
乃至使往上天取天女。亦即將來。

又更說根本印明等。其根本印。以二中指內
相叉為鉤。二頭指側相拄。二大指各捻自無
名指甲上明曰。

曩麼三曼多嚩日囉(二合)拏(去)吽尾吉哩(二合)
多尾迦囉麼賀畢㘑(二合)多已瑟侘(二合)契
怒始瑟侘(二合)賀囉案怛囉(二合)麼囉馱囉者
咄囉目佉入嚩(二合)邏比路囉墮計舍吽嚩
日囉(二合)孽囉(二合)吽泮吒(半音)

次說心印。以二小指二無名指內相叉。二中
指竪頭相拄。二頭指於中指復曲如鉤。二大
指並捻中指中節明曰。

曩麼三曼多嚩日囉(二合)拏怛囉(二合)吒阿母
伽戰拏摩賀嚕殺拏娑頗(二合)吒野吽怛囉
(二合)麼野怛囉(二合)麼野吽怛囉(二合)吒唅𤚥𤚥

次說劍印。左手大指。捻無名指小指甲。直頭
中二指。右手頭中二指。入左掌中。握以為拳。
右無名小二指大指捻其甲上。又云左頭指
屈。捻大指如環明曰。

唵娜者邏加拏沒馱制吒迦吽吽佉呬
佉呬伊能魚哩(二合)呬𤚥賀唎尾沙索鉢多
(二合)惡紇哩(二合)賀泮吒阿哩野(二合)者邏阿
孽車緊旨囉夜思伊(引)能迦(引)哩野(二合)句嚕
曩麼娑嚩(二合)訶(引)

次說金剛杵印。以右手大指。捻頭指甲如環。
散開餘三指亦名成就一切事業印明曰。

曩莫三曼多嚩日囉(二合引)拏唵婀者邏迦(引)
者嚕娑(引)馱野吽𠰢吒

次說寶山印。以兩手十指內相叉。合結為拳。

次說頭印。左手以四指握大指。為拳置頭上。

次說垂辮髮髮印。以二無名指內相叉。竪二
中指頭側合。二頭指各捻中指甲上。二大指
入無名指小指間。甲相背合。二小指合而竪
以印置頭在角上即成。又用此印。翻頭向內
到垂。置額上。便成聖者眼印。

次說口印。以二小指內相交。以二無名指握
之。二中指側相拄。二頭指各捻中指甲。二大
指向外並直竪置口上。

次說甲印。合印合掌二頭指二無名指背相
著。二大指二中指二小指合而搩開。

次說師子奮迅印。先合。以無名二指屈入掌
中背相著。二頭指於中指後屈如鉤。二大指
二小指各並直向外申。即起作頻申無熱。遶
壇行道。

次說火焰印。右手大指屈。押中指餘三指。
直竪頭拄右掌心。右手五指散開。

次說制火焰印。二手各為拳。二大指於頭指
間出頭。拳相合。

次說商佉印。以二小指內相交。二中指二無
名指頭相拄。左頭指直申附中指背。右頭指
屈捻中指上節。二大指各捻無名指。從寶山
以下諸印。取本部中所愛樂明。加持用之必
驗成就。

次說索印。二手各作金剛拳。各竪頭指。右
頭指內入左掌中握之。竪印當心誦加持明
曰。

曩麼三曼多嚩日囉(二合)拏阿波舍伴闍曩
吽泮吒
底哩三昧耶不動尊威怒王使者念誦法一甲本奧書曰元曆元年十一月八日於東山草菴書寫之，此經異本多多也若是慈覺請來本歟又一切經內經題名同也覺禪本，乙本奧書曰貞享元甲子九月十八日校之點之是為今日授于諸徒也以三卷儀軌一卷和本并高麗印本讐之淨嚴四十六戴，元祿十六年正月十九日以淨嚴和上之再校了尊教卷卷