#+TITLE: 釋迦牟尼如來拔除苦惱現大神變飛空大鉢法-唐-般若
#+DATE: 2018-05-12 10:24:03
#+SOURCE: github.com/kanripo/KR6j0747 master 0b475509                
No. 1069
釋迦牟尼如來拔除苦惱現大神變飛空大鉢法
三藏法師　般若　傳

一時釋迦尊住雪山頂。五百比丘。□萬菩薩。天龍八
部。無量大眾。俱會聞法。時眾疲勞。飲食難得。爾時世
尊入大慈三昧。於光明中。涌出如來之大鉢。乘空而
去。不知去所。大眾驚疑振。於時佛大鉢還來。飯滿鉢
中。

爾時如來從定而起。告大眾言。汝等皆當食之。說
此語巳。大眾歡喜。食此鉢飯。猶餘無盡。其香遍滿三
千大千世界。地獄餓鬼畜生皆得飽滿。

於是文殊師利。白佛言。如來以何神力。飛是大鉢。令
飽滿大眾。及濟三途八難眾生之苦。我等及未來世
求法修道者。何習是法。成能佛事。可利眾生。唯願大
聖說是法要。佛事告文殊師利。如此如是。善男子。我
當演說其法。利益眾生。饒益行者。我昔作大仙人。住
於雪山巖中。久斷衣食。無由得之。時有弟子一萬人。
俱住苦行。有一迦樓羅王。來白我言。願持大仙御鉢。
往於天上及人間。盛滿衣食。還來供養大眾。時我仙
許之。于時迦樓羅王戴鉢。飛走大千世界。一時之間。
滿鉢衣飯還來。大眾隨喜。皆得安隱。可知時仙人者。
今我身是也。我今當說其法。先撰清淨處無人深山
幽林高巖中。大河大海清泉之邊。斷食練行。服五葉
松葉。及諸菓食。誦如來大鉢真言。及結其印。晝夜六
時。不得絕聲。未至三日。得成就　印相。

先以右手當心仰掌。次以右手掌覆。令右掌上其左。
當小指頭。與右大指頭相柱。其左大指頭與右小指
頭相柱。呪曰。

曩莫三曼多勃駄南唵路迦播羅地瑟恥多駄羅野
駄羅野摩訶皤(去)傳勃駄幡怛羅(二合)娑婆訶

當誦是呪。滿百萬遍。是法印呪。其大精進。當為一切
如來神力。而加護之。當結是印。并誦此呪。即得成就。
若地獄餓鬼有情。滿百八遍。則得地獄餓鬼。飽滿諸
食。若曠野行亦結此印。并誦此呪者。曠野鬼神不相
嬈也。故其鉢隨心飛行十方。若持是法時。當呼速疾
迦樓羅王。以為使者。如來神力故。彼王能隨奉仕。行
者知之。空鉢自轉。遣呪。

模呼呵梨疑􂩾提迷頭迷七佛世尊摩訶毗嵐彼莎
呵々々々々々々々々々々々々々々々々々々々
莎呵

轉鉢呪。

南無佛陀耶　南無達磨耶　南無僧伽耶　南無
多羅鉢　遮羅陀羅尼轉陀羅尼轉莎呵

若作法時。淨治一室。香水灑地。禮四方佛。喚一童子。
教洗手面。亦遣禮佛。於其地上。敷一淨氈。又取一鉢。
香水淨洗。置於氈。取淨衣。盛於鉢中。喚童子。上以兩
膝頭。案於鉢中。以兩手把地。呪師數數誦呪曰。云轉
呵呵即轉。又請三寶一切神王呪。

南無佛陀耶　南無達磨耶　南無僧伽耶　跢姪
他伊弭泥伊弭泥弭埿弭埿莎呵

凡欲誦呪時。先誦三七遍。請巳誦所行　大驗。

大威德秘密飛空鉢法印(竟)