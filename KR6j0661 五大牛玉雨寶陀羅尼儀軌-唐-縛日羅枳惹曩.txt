#+TITLE: 五大牛玉雨寶陀羅尼儀軌-唐-縛日羅枳惹曩
#+DATE: 2018-05-12 10:23:57
#+SOURCE: github.com/kanripo/KR6j0661 master 6b34053a                
No. 201
五大牛玉雨寶陀羅尼儀軌
縛日羅枳惹曩譯

爾時如來在金剛頂瑜伽祕密宮殿中。與微塵數諸
大眾俱。宣說微妙甚深祕密。

爾時會中。有一菩薩摩訶薩。名曰虗空神通王。從座
而起。頂禮佛足。白佛言。世尊。我於過去無量劫中。供
養諸佛。修行最上祕密教法。為五大牛玉雨寶陀羅
尼。是則一切諸佛世尊最深祕密微妙吉祥大寶庫
藏。為濁世眾生等在家出家貧窮困苦薄福之類資
具乏少所求願事不隨其意。令滿足一切所願。欲說
此法。唯願世尊哀愍聽許。爾時如來讚言善哉。隨汝
意說。我於往昔無數劫前。在因地時。發大誓願力。為
諸眾生遍滿一切法界海中娑訶世界薄福下劣諸
眾生等。願作大水牛玉銀蹄金角青瑠璃色青大勢
力。周遍法界為諸眾生。隨類應現。作大饒益。如汝今
日發弘誓願。汝欲說此雨寶陀羅尼者。是則諸佛最
上祕密牛玉寶印。利益群生甚深祕術。

爾時祕大士虗空神通王菩薩。蒙佛許可。於如來前。
而說偈言。

「　我依諸佛最上乘
　祕密瑜伽名雨寶
　為像末法薄福是
　佛說成就甚深法
　若有眾生無福惠
　一切所欲不隨心
　由此貧苦造惡業
　墮在三途無出期
　依我所說祕密法
　修學雨寶陀羅尼
　免脫貧窮困苦難
　圓滿心中所求願
　若我弘誓大悲中
　一人不成二世願
　我墮虗妄罪苦中
　不還本覺捨大悲」


說此偈巳。即說呪法。二手外縛。二風竪相合。蹙如寶
形。真言

唵縛曰羅怛羅莎呵

又說根本陀羅尼金剛合掌。

唵半怛𠈺俐邪羅惹怛羅莎呵

次說五大牛玉根本心印明。先法界牛玉印。金剛外
縛中指如針。真言。

唵縛曰羅􂢬莎呵

次金剛牛玉印明。

金剛外縛直立忍願。偃仰進力。如三股杵形。真言。

唵縛曰羅吽莎呵

次寶光牛玉印。

金剛外縛。立忍願。進力如寶形。真言。

唵縛曰羅怛羅莎呵

次蓮華牛玉印明。

金剛外縛進力如蓮華形真言曰。

唵縛曰羅紇哩莎呵

次羯磨牛玉印明。

金剛外縛立忍願面相合叉。戒方進力立互相叉。真
言。

唵縛曰羅惡莎呵

次說修行方法。

若欲修行此最上法。三業清淨。親對善師。受得儀軌。
先應灌頂。或於山間靜處。或於寺舍。隨所樂處。建立
壇。作一方壇隨其大小。於壇面方。安置尊像。

其形像法。

其身黃金色四臂一面。頂戴五牛玉。是五佛寶冠。左
手捧日輪。右手捧月輪。左手持如意寶形當心。右手
作施無畏印。少許相去。當在寶形。持誦者壇東對像
念誦。以種種時華。散壇上。燒香燈明飯食菓子。隨力
所辨。以為供養。每入道場。對尊像五體投地。禮一切
佛及諸聖眾。即懺悔隨喜勸請發願巳。然後結跏趺
坐或半跏趺。隨意而坐。端身正念。常以塗香用塗兩
手。虗心合掌而誦淨三業真言。

唵舜入第耨戍(引)駄曩(引)耶莎呵

次佛部心印明。

金剛合掌真言。

唵爾曩爾伽莎呵

次蓮華部心印明(金合)。

唵阿嚧力迦莎呵

次金剛部心印(金合)。

唵縛曰羅地力迦莎呵

次被甲護身印明。

左右各作金剛拳。左拳安左腰。以右拳印五處。仍印
額右肩左肩心喉。真言。

唵步(引)入縛(二合)羅吽

次召請本尊印明。

二手內縛。舒右風少屈如鈎形召之三遍。真言曰。

唵􂢬吽怛羅(二合)訖里(二合)惡曳醯呬莎呵

次軍吒利身印明。

二手內縛。竪忍願頭相柱。舒進力以屈當忍願背不
相著。作三股杵形。真言曰。

唵阿密哩(二合)帝吽發吒莎呵

次獻閼伽水印。

壇上左右。各置一淨器滿盛香水。以為閼伽。初迎請
時獻右邊者。後奉送時獻左邊者。奉獻時二羽捧閼
伽器當額。即誦真言。浴本尊足。真言。

唵縛曰羅那迦吒吽

次獻華座印。

二手虗心合掌作開敷蓮華八葉印當額。明曰。

唵迦摩羅莎呵

次普通供養印。

二雙合掌。以戒方二度外縛。以進力反蹙如寶形。結
印巳成。誦真言曰。

唵誐誐曩三(引)婆嚩縛曰羅斛

想從印出生無量種種供具。香華燈明塗香飲食寶
幢幡蓋一切寶物。奉供養本尊一切聖眾。

次結金剛合掌印。即誦大牛玉菩薩讚歎曰。

縛曰羅(二合)羅怛曩(二合)素縛曰羅(二合)羅他縛曰羅(二合)迦
捨摩訶摩抳阿(引)迦(引)捨蘖婆縛曰羅荼縛曰羅蘖
婆曩謨率都帝

次羯磨印左拳印當心。空風相捻如寶形。右手作施
願勢。觀想我身即同五大牛玉菩薩。真言。

唵􂢬吽怛羅紇哩惡憾莎呵

次結三昧耶印。

二雙外縛。進力反蹙如寶形。禪智並竪置於心上。真
言。

唵縛曰羅(二合)羅怛曩吽

即取水精念珠。安於掌中。當心誦加持念珠真言三
遍。真言曰。

唵尾盧(引)石曩摩羅莎呵

然後發願。始自我身一切有情所希望事世間一切
善願。以我念誦力速令成就。而下心上念誦。誦此真
言。於七日中。滿三十萬遍。聖者即現持誦者前。隨心
所求皆得成就。

若常持誦。每日三時。時別念誦一千八十遍。數滿一
百萬遍。一切求願莫不成就。念誦分限畢。頂戴念珠
祈請所求即安本處。

次奉送本尊印明。

二手外縛。竪二大指頭插華。誦真言。想念本尊送本
土。真言曰。

唵縛曰羅怛曩黎

次三部被甲如前。

我依如來加持力。說此甚深微妙法。若於像末不信
人。不同其不莫授與。先擇弟子。其心操人所敬。有智
惠。修四無量樂大乘。敬禮三寶兼濟心。從師入壇巳
灌頂。既蒙印可而修行。自恣。杖罔此深法。金剛薩埵
冥治罸。孝養父母不懈怠。恭敬尊重阿闍梨。誠心信
受此大法。不生一念不信心。傳受巳後專修此。誠心
祈請所求願。本尊哀愍垂加護。悉地現前令滿足。若
有來求無厭心。隨力所堪而施與。於傳受阿闍梨耶。
奉獻珍寶。不惜身命。若有慳不行從此法。悉地不圓
滿。忽忌宣傳於世間。毀謗罪故墮惡趣。由此印契祕。
密故。六根罪障悉清淨。福智圓滿具大行。必證無上
大菩提。

牛玉雨寶陀羅尼儀軌

慈智上人黑谷示之。此法極密故絕不流行。而慈
覺大師在虗時。為令此法令斷絕。雖傳受之深隱
心腑。不敢披露俱能知彼器。可傳受之云云。

出自如意輪法中。

文保三年正月三日　以不退寺入真房本於東
南院院主坊書寫之了莫出竹木目底

金剛資賴心(三十七二十二)