#+TITLE: 禮懺文--
#+DATE: 2016-06-11 12:30:54
#+SOURCE: github.com/kanripo/KR6s0046 master 51681d23                


No. 2854
禮懺文一本


一切恭敬敬禮常住三寶　是□眾□□□□
嚴智香□□□食。願此香花雲變滿十方界
供養一切佛化并菩薩　無數聲聞□□受此
香花雲。以謂光明臺光以無邊界無邊無量
作佛是。供養與供敬一切並誦摩訶般若波
羅蜜。如來妙色身世間無以等無比不思議。
是故今敬禮如來色。無盡智慧亦復然。一切
法常住時□□歸敬禮常住三寶歎佛功德。
佛有三十二相八十隨好。號三界度眾生所
成佛道。

南無東方須彌燈光明如來十方佛等一切諸
佛。

南無毘婆尸如來過去七佛等一切諸佛。

南無普光如來五十三佛等一切諸佛　南無
東方善德如來十方無量佛等一切諸佛　南
無拘那提如來賢劫千佛等一切諸佛　南無
釋迦如來三十五佛等一切諸佛　南無東方
阿閦如來一萬五千佛等一切諸佛　南無保
集如來二十五佛等一切諸佛　南無法光明
清淨開方蓮華佛　南無虛空功德清淨微眾
等目端正功德相光明花波頭磨瑠璃光寶體
香最上香供養訖種種莊嚴敬敬無量無邊日
月光明願力莊嚴變化莊嚴法界出生障礙王
如來　南無豪相日月光明花願寶蓮華堅如
金剛身如毘盧遮那無障礙眼圓滿十方放光
照一切佛叉相王如來　普為上界天先龍凡
八部帝主人王師僧父母十方施主及以邊
法界眾生。悉願斷持知障歸命懺悔　至心
懺悔。一切業障海皆從望相生。若欲懺悔者。
端坐觀實相。眾罪如霜露慧日能消徐。是故
應至心懃懺六根罪。懺悔以歸命禮三寶　至
心發願　願我等生生是諸佛世世恒聞解脫
者。弘誓平等度眾生。必竟造成無上道。發願
以歸命禮三寶。

說偈發願　願以此功德普及於一切。我等
以眾生皆共成佛道。

白眾等聽說黃昏無常偈　西方日以暮。塵
勞有微塵。老病死時至。相看不居。念念催
年足。猶如少水魚。勸諸行道眾。懃學至無
畏。

白眾等聽說初夜無常偈。煩惱無底生死海
無邊。度苦船未至。云何樂睡眠。睡眠當覺
悟。勿令睡覆心。勇猛懃精進菩提道自然。

敬禮毘盧遮那佛　敬禮盧舍那佛　敬禮釋
迦牟尼佛　敬禮東方善德佛　敬禮東南方
無憂得佛　敬禮南方旃檀佛　敬禮西南方
寶勝佛　敬禮西方無量明佛　敬禮西北方
花得佛　敬禮北方相得佛　敬禮東北方三
勝行佛　敬禮上方廣眾得佛　敬禮下明得
佛　敬禮當來下生彌勒尊佛敬禮過現未來
十方三世一切諸佛　敬禮舍利形像無量寶
塔　敬禮十二部尊經甚深法藏　敬禮諸大
菩薩摩訶薩眾　敬禮聲聞緣覺一切賢聖一
切恭敬為龍八部諸善神王　敬禮常住三寶
為過現諸師恒為道首　敬禮常住三寶為帝
王聖化無窮　敬禮常住三寶為太子諸王福
延萬葉　敬禮常住三寶為師僧父母及善知
識　敬禮常住三寶為十方施主六度圓滿
　敬禮常住三寶為受苦眾生願皆離苦　敬禮
常住三寶為文路百官恒其祿位　敬禮常住
三寶為國土安寧法輪常轉　敬禮常住三寶
為法界有情　禮佛懺悔至心懺悔十方無量
佛所知無不盡。我今悉已前發露迴三惡。三
三合九種。從三煩惱起。今身若前身有罪皆
懺悔。於三惡道中若應受業報願得。今身常
不入惡道。受懺悔已歸命禮三寶　至心勸
請十方諸如來現在成道者。我請轉法輪安
樂諸眾生。十方一切佛若欲捨受命。我今頭
命禮勸請令久住。勸請以歸命禮三寶　至
心隨喜所有布施福。持戒修禪惠。從身口意
生起來。今所有習學三乘人。具足一乘者。無
量人天福眾等。皆隨喜隨命禮三寶　至心
迴向。我所作福業一切皆和合為度群生故。
政迴向佛道。罪應如是懺勸請隨喜福迴向
於菩提。迴向以歸命禮三寶　至心發願。願
諸眾生等悉發菩提心。經心常思念十方一
切佛。伏願諸眾生永破諸煩惱。了了見佛姓
猶如妙德佛。發願以歸命禮三寶　白眾等
聽說寅朝清淨偈。欲救寂滅樂。當學沙門法。
衣食支身命。精麁諸眾等。今日寅朝清淨。各
記六念。一切恭敬。自歸佛。當願眾生體學大
道發無常意。自歸依法。當願眾生深入經藏
智慧如海。自歸僧。當願眾生統理大眾一切
無礙。願諸眾生三業清淨奉持佛教。和南一
切賢聖。

顯德二年乙卯歲四月二十二日

大玄寺僧辛願進記