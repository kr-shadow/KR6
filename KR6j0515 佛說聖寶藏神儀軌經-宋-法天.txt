#+TITLE: 佛說聖寶藏神儀軌經-宋-法天
#+DATE: 2018-05-12 10:23:54
#+SOURCE: github.com/kanripo/KR6j0515 master 332676c6                


No. 1284
佛說聖寶藏神儀軌經卷上

西天譯經三藏朝散大夫試鴻臚少卿
傳教大師臣法天奉　詔譯

「　歸命一切佛菩薩
　頂禮依法寶藏神
　藏神歡喜令求者
　成就牟尼一切事」


今說寶藏神廣大儀軌護摩法則。若持誦之
人。須一向歸命三寶先受灌頂。為一切眾生
慈心忍辱。如所說法深信依行。具此德者可
行持誦儀軌之法。欲作此法先自安坐諦淨
身心。思惟清淨之地可安賢聖堂殿之位。所
有河岸邊園林中山㵎內。聖賢經行處有聖
跡處。無盜賊處三惡不生清淨處。但得一處
殊妙。及無蛇蟲蚊虻潔淨地位。去其瓦石。取
河岸上淨土填令平正。以五種淨水。誦心真
言及外心真言八百遍。加持於水灑彼地上。
起首先誦真言。如得好祥瑞之時。即於彼處
或面東。或面西或面北。作廣大殊勝賢聖堂
殿。復用五種淨水結淨自身。其水仍加持八
千遍。施一切眾生及餓鬼等。然自志誠齋
戒。一日三時沐浴。又於三時換著新淨之衣。
意中思念三妙解脫。如是而行。於晚間入此
道場持誦至求。辰日半出時持誦終畢。然
後用淨水入淨土少許。洗身上分。即默然面
東。或面西或面北。端坐洗身下分。復別取
淨土和水漱口三遍。持聖無能勝真言。以手
摩頂遍加持亦三。即得擁護自身。復頂禮賢
聖誦心真言或外心真言。加持香水三遍。以
水灑賢聖堂。即獻二十種供養。結三昧印成
金剛牆。結金剛橛印成金剛網。即以兩手平
掌相對。以二中指相並。無名指屈第三節。二
頭指附彼無名指背。二大指附二頭指邊。二
小指如金剛針。作寶藏神根本印。此印結中
間當得寶藏神得現。復誦根本真言。

曩謨(引)囉怛曩(二合)怛囉(二合)夜(引)野曩謨(引)麼
(引)尼婆捺囉(二合引)野摩賀(引)藥叉細(引)曩(引)鉢哆
曳(引)唵(引)惹(惹敢反)婆羅惹隷(隸靳反)野娑嚩(二合引)賀
(引)

復誦心真言。

囉怛曩(二合)婆捺囉(二合)曩帝惹(惹敢反)羅惹隷(引)
捺囉(二合)野娑嚩(二合引)賀

復誦外心真言。

囉怛曩(二合)婆捺囉(二合)曩帝惹(惹敢反)婆羅謨契
(啟孕反)捺囉(二合引)野娑嚩賀

誦此真言已。即以二頭指竪如金剛。此成金
剛牆印。二頭指如環此成金剛網印。如是頭
指相合。此成金剛橛印。此三印與寶藏神真
言同用。得大擁護。

次請召賢聖。於賢聖前作香臺。以無蟲牛頭
檀香及沈香等作香燭。如是執彼香燭面向
賢聖。合掌恭敬安身不動。即誦此真言。

曀呬曳(二合引)呬婆誐鑁

誦此真言已。即以大指屈入頭指中間作召
請印。復誦召請真言。

囉怛曩(二合)婆捺囉(二合)曩帝曀呬曳(二合引)呬祖
嚕祖嚕馱囉馱囉惹羅曩舍野曩必哩(二合)野
囉野娑嚩(二合引)賀

誦召請真言。已得賢聖降臨。即合掌各令三
隻指屈第三節。以中指相並。大指相離。作寶
藏神師子座印以獻座。此印結中間。寶藏神
并及眷屬。皆坐其中而作施願。

次作結淨。用烏尸囉木作拂。畫本尊賢聖色
相。即以右手作拳左手按腰。作用拂印而用
拂拭。誦結淨真言七遍獻於賢聖。真言曰。

囉怛曩(二合)婆捺囉(二合)曩諦賀囉賀囉囉祖誐
囉(二合)賀囉拏(引)野娑嚩(二合)賀

復說曼拏羅結淨儀則。以衢摩夷及香作泥。
塗曼拏羅地。四方廣闊十二指。若十二指已
上亦合儀則。乃作結淨印。即以兩手各舒五
指。指各相離而下按地。作結淨印已。即誦曼
拏羅真言七遍。真言曰。

囉怛曩(二合)婆捺囉(二合)曩帝俱胝羅俱胝羅(引)
襪哩哆(二合)必哩(二合)夜(引)野娑嚩(二合引)賀

復說燃燈儀則。於新器中盛黃牛酥。用覩羅
綿為燈炷。即以兩手作拳相合。展兩大指兩
小指。相合如針作寶藏神燈印。復誦燈真言
七遍。真言曰。

囉怛曩(二合)婆捺囉(二合)曩帝護嚕護嚕鉢囉(二
合)迦(引)舍野娑嚩(二合)賀

復說洗浴賢聖儀則。若是金銀玉石等像。即
可以水洗浴像身。若是土塐綵畫㡧像等。以
鏡照像浴其鏡像。或夜後對月浴於像影。作
如是言我今獻浴。即以兩手合掌令二小指
相叉。過二無名指入於掌中。二頭指頭相抵
屈如環。二大指屈上節。此是洗浴印。復誦洗
浴真言七遍。真言曰。

囉怛曩(二合)婆捺囉(二合)曩帝薩曩(二合引)曩必哩
(二合)夜(引)佉吒佉吒婆惹羅供婆惹羅娑嚩(二合引)
賀

復說塗香儀則。以無蟲白檀牛頭栴檀等香
為塗香。結香印作如是言我今獻香。即以二
手大指相向。磔開二頭指屈於中節。作塗香
印。復誦塗香真言七遍。真言曰。

囉怛曩(二合)婆捺囉(二合)曩帝羅羅羅羅迦(引)羅
迦羅酥巘馱巘馱必哩(二合)夜(引)野娑嚩(二合)賀

復說燒香儀則。以無蟲白檀牛頭栴檀沈香
乳香等。於爐內裝燒之時。作如是言我今獻
香。以二手大指頭。捻中指等三指甲頭。令二
頭指屈第三節。作燒香印。復誦燒香真言七
遍。真言曰。

囉怛曩(二合)婆捺囉(二合)曩帝覩嚕覩嚕摩賀(引)
度波必哩(二合)夜野娑嚩(二合)賀(引)

復說獻花儀則。惹帝花摩隷迦花。曼陀羅花
蓮花。優鉢羅花摩俱羅花等。而供養時。作如
是言我今獻花。即以兩拳相向竪。展二大指
作獻花印。復誦獻花真言七遍。真言曰。

囉怛曩(二合)婆捺囉(二合)曩帝補瑟波(二合)鉢羅
(二合)嚕呬哩呬哩補瑟波(二合)禰(引)伽娑嚩(二合)
賀(引)

復說五色粉壇獻食儀則。用青黃赤白綠五
色粉。以惹帝花摩隷花等裛過。專心粉曼拏
羅。及獻食時作如是言我今獻食。即以兩手
五指平正按地。作五色粉壇獻食印。復誦五
色粉壇獻食真言七遍。真言曰。

囉怛曩(二合)婆捺囉(二合)曩帝呬(引)呬(引)摩賀譬
(引)曩(引)麼隷必里(二合)野(引)輸(引)婆(引)野娑嚩(二合)
賀

若所獻飲食。用上好粆糖乳蜜。造種種飲食
及種種酥食。其酥酪乳糖蜜。名三味甜食食
中最上。及用五穀食乳汁蔬菜等諸味具足。
白日供獻夜分即已。又以薑鹽胡椒。三種具
足作藥叉食。每日夜分出此供養白日即已。
若持誦者先須乞食。或乳汁蔬菜果子等。結
齋食已淨洗浴身。然可課習所持之法。令其
精熟。以前三白等食。於賢聖堂外大樹下而
為供獻。作如是言我今獻食。即以二手平舒。
十指端直。令二大指安掌中作獻食印。

復誦獻食真言七遍。真言曰。

囉怛曩(二合)婆捺嚩(二合)曩帝舍迦舍迦麼隷囉
(引)惹惹努劍波迦麼隷捺(引)野迦禰(引)呬禰(引)呬
娑嚩(二合)賀

復說鈴儀則。須用新鈴內有簧聲相最妙者。
安挂曼拏羅門樓之上。作如是言我今獻鈴。
即以右手覆下作鈴印。復誦獻鈴真言一七
遍。真言曰。

囉怛曩(二合)婆捺囉(二合)曩帝枳尼枳尼健吒迦
囉拏具(引)釤室里(二合)拏(尼所反)娑嚩(二合)賀

復說作蓋儀則。以木作蓋身。用新淨白綾絹
等為垂帶。於帶上畫賢聖等。及於帶中間以
珠寶莊嚴。成其寶蓋。作如是言我今獻寶蓋。
即合掌頂禮。屈兩手中間如蓋相作寶蓋印。
復誦獻寶蓋真言七遍。真言曰。

囉怛曩(二合)婆捺囉(二合)曩帝仡里(二合)恨拏(二合)
仡里(二合)恨拏(二合)蹉怛囉(二合)必里(二合)舒蹉
怛囉(二合)囉叉迦娑嚩(二合)賀

復說幢幡儀則。所造幢幡宜用新鮮顏色。即
以左手大指捻中指無名指小指。頭指竪立
少斜作幡印。以右手大指捻無名指及小指。
竪立中指及頭指。少斜振動作幢印。復誦獻
幢幡真言七遍。真言曰。

囉怛曩(二合)婆捺囉(二合)曩帝惹野惹野覩嚕覩
嚕吠(引)惹演帝必里(二合)夜(引)野娑嚩(二合引)賀

如是二十種供養。其根本真言內心印外心
印。加持供獻皆可同用。復以二手作拳小指
如針。作寶藏神印。此印中間見寶藏神得歡
喜。我今說彼聖寶藏神曼拏羅。能令無財者
得一切財無善者獲一切善。能成就一切事
滅一切罪。能得夜叉富貴。及得夜叉同住。

復說曼拏羅。名夜叉門。於清淨無人陸地樹
林中。以衢摩夷塗地。種種香花恒用供養。誦
夜叉真言作灌頂法。誦夜叉心真言作請召
法。及依法粉壇。其曼拏羅令作四方。每方
各開一門。方位周正。於曼拏羅中心安寶藏
神。於寶藏上坐。依次第裝嚴。身色作白黃赤。
復作螺藏蓮花藏。左名寶藏無量光。右名寶
藏金光。東方安置夜叉王。東南隅名摩尼光。
南方名寶光。西南隅名水光。西方名儞囉羯
囉𤚥。西北隅名伊舍那天。北方名寶賢。此
八為大寶藏神眷屬。若於此根本真言中求
成就者。細意思惟如法依行。若不依者如行
大地虛施辛苦。令彼求者反成魔事。是故一
心於曼拏羅八眷屬處。依法思惟志求成就。
五逆重罪皆悉除滅。又持誦者先須受持齋
戒。常行慈悲喜捨。所作曼拏羅先創一土臺。
四方平正以香水灑淨。却移大力寶藏神安
置東北方。却於曼拏羅中方安本尊釋迦牟
尼佛。結跏趺坐合眼如入定相。為三界師身
真金色頂相圓滿。一切莊嚴富貴第一。彼佛
左邊安大明菩薩。名恒沙無畏觀自在。身具
四臂色如鵝。如軍那花如月。如真珠如乳色。
坐蓮華座手持蓮華。頭作髮髻頂戴天冠。上
有無量光佛作善相圓滿。誦者作如是言我
今獻拂。即以右手大指捻小指甲。其餘三指
如金剛杵相。向上而轉作獻拂印。復誦獻拂
真言七遍。真言曰。

囉怛曩(二合)婆捺囉(二合)曩帝左摩囉左摩囉必
里(二合)夜(引)野度吒度吒娑嚩(二合引)賀

復說佛身莊嚴儀則。所戴頭冠寶帶瓔珞等。
皆用金寶莊嚴。如闕金寶而以木作莊嚴之
具。及用雌黃等色莊畫衣服。作如是言我今
獻此莊嚴。即以二手大指。各捻中指下三指
甲。以兩手頭指屈而相鉤。向上轉作莊嚴
印。

復誦莊嚴真言七遍。真言曰。

囉怛曩(二合)婆捺囉(二合)曩帝彌伽(引)婆囉拏惹
藍(引)目伽曩娑嚩(二合引)賀

復說供養儀則。以殊妙花鬘香花寶物。及閼
伽香藥清淨衣服眼藥金筯。及五穀和合閼
伽鉢。供獻賢聖作如是言。我今獻閼伽供養。
於師子座前。即磔開大指作閼伽印。復誦閼
伽真言七遍。真言如前誦。如是持誦者。於此
閼伽真言法等先作精熟。方可成就閼伽供
養以頗璃寶等作十團食。如闕緣。以綠豆等
五穀作十團食。如闕五穀。即以淨土為十團
食而用供養。次用果子。如尾惹布囉迦果等。
應是吉祥甘美果子。有殊妙香味自落者。及
果葉而為供養。次用香。如無妙香。但以有
香氣樹皮及花為粖。作於香燭而為供養。次
用酥燈。如無酥油。以尸哩沙木或松脂等。皆
可燃燈而為供養。若粉壇用七寶粖。如闕緣
即以五色米麵為粉。如無米麵。以上色白土
或石粖淨沙。染成五色可以粉壇。次為賢聖
出食。如無飲食以果實藥根等代用。如是儀
則。誦人雖闕緣須具二十種供獻。若作曼拏
羅。須依行十波羅蜜。無其罪業者而得成就。
不久速得法眼清淨證無為果。若前十團食。
用五寶或五金或五穀等。若用五穀為團食。
須染成作五寶色。如以菉豆為食。即染為青
色。假作大青寶等。而彼誦者作如是言。我今
獻閼伽等供養。

次說發遣儀則。用不蟲白檀及牛頭栴檀沈
香龍華等。即以中指無名指與大指相捻。誦
發遣真言加持七遍。然後三說。諸來賢聖隨
自方位各歸本處。以其香粖向空擲之。用
請召印磔開指頭亦成發遣印。其發遣真言
曰。

囉怛曩(二合)婆捺囉(二合)曩帝呬呬訖里(二合)哆
(引)帝(引)左婆捺囉(二合)婆誐鑁捺(引)惹拏(二合)誐
蹉誐蹉娑嚩(二合引)賀

持誦者乃自啟言。我以信心為作利益。唯願
納受此閼伽香花等。將自眷屬乘虛空道。往
本世界最上所居。火天等天。如楞嚴經天藏
經等所說。如是諸方各有賢聖。東方過五十
世界有世界名曰開花。彼有世尊名開花王
如來。彼有菩薩名妙吉祥。而住於彼。西方有
國名為極樂。彼有世尊名無量光如來。彼有
菩薩名觀自在。而住於彼。北方有國名阿拏
嚩底。彼有聖金剛手菩薩寶賢菩薩。滿賢菩
薩及寶藏神等大菩薩。而住於彼。如是等眾
令還本位。前曼拏內所有幢幡寶蓋。香花燈
燭杖拂飲食。種種殊妙閼伽花等。當欲供獻
之。時持誦者。於賢聖右邊面前而住。就左邊
供獻持誦。及同事者即須預洗浴結淨一依
儀則。召請賢聖供獻事畢。然後發遣。
佛說聖寶藏神儀軌經卷上



佛說聖寶藏神儀軌經卷下

西天譯經三藏朝散大夫試鴻臚少卿
傳教大師臣法天奉　詔譯

復次曼拏羅內所用供獻之物。須具二十件。
每日三時供獻。辰時供物。午時酉時不得再
用。須別換新者。若誦者力所不及。許納價直
迴贖。於第二時第三時再將供獻。每日三時
皆然。直候得壇法。所求成就日。速納前件一
切價直。若供獻時。即結幢印誦幢真言曰。

囉怛曩(二合)婆捺囉(二合)曩帝覩瑟也(二合)迦羅
娑特嚩(二合)惹必里(二合)焰特嚩(二合)惹布惹迦
娑嚩(二合引)賀

復說衣物儀則。以無蟲匹帛造白衣二對。於
衣上畫金彩莊嚴塔相。作如是言我今獻衣
物。即以兩手大指各捻頭指屈如環。兩環相
鉤。餘指磔開作衣物印。復誦衣物真言七遍。
真言曰。

囉怛曩(二合)婆捺囉(二合)曩帝地里地里摩賀(引)
三母捺覽(二合)麼囉馱娑嚩(二合引)賀

復說扇儀則。用無蟲匹帛作扇。其扇白色制
度合儀。扇柄端直以金寶莊畫二柄。作如是
言我今獻扇。即以左手屈小指於掌內。竪臂
搖手作扇印。復誦扇真言七遍真言曰。

囉怛曩(二合)婆捺囉(二合)曩帝吠(引)覽婆嚩(引)喻
馱(引)囉迦迦羅娑嚩(二合)賀

復說拂儀則。作白拂如法莊畫拂柄。用拂真
言加持七遍。然後於東北方安置曩婆夜叉
王。北方安毘沙門。西北方安摩賀曩婆。次安
阿嚕尼所(二合)大力夜叉王。次安鉢捺摩護努
護努迦。及酥細拏贊捺嚩昝婆句謨吒迦囉訖
哆𡁠麼摩護捺囉。次安尾布羅左夜叉女。此
夜叉女最上端嚴。次安尾布覽　左　贊捺隣(二合引)
輸摩呬摩呬誐挽(引)　左　酥路(引)左曩(引)　左　鉢納
摩(二合)娑囉(引)　酥部嚕(二合)嚩尾　左　夜叉尼　摩賀
(引)麼曳　酥枳細　左　嚩曩麼(引)羅(引)　左　必里(二合引)濕
嚩(二合)梨　捺嚕(二合)摩麼黎迦　左　薩里嚩(二合)迦
(引)摩頗羅鉢羅(二合)那(引)　及摩努(引)惹嚩(引)迦摩
嚕閉　酥嚕(二合)哆嚩(引)吉也(二合)　酥㮈里舍(二合)
儞　摩護(引)誐囉(二合引)　唧(引)帝尾契也(二合)哆(引)等
二十。或一百依次第安置於外方位。因陀羅
等賢聖前。作金剛網輪槍杖螺羂索幢三股
叉。及於東門安戟金剛焰等。如是可及百種
已上。以摩羅帝花摩梨迦花。裛五色粉。獻
塗香燒沈香。誦心真言請召寶藏神及諸賢
聖。誦本真言請召夜叉女。次獻花鬘摩羅帝
花殊妙蓮花。優鉢羅花迦難麼花。俱魯嚩花
及緊輸迦花。一切賢聖依次第獻。以紫礦安
悉香龍腦香白檀香同作護摩。於寶藏賢聖
前。置種種花種種供養之物。或聞大惡聲如
得破壞。此是祥瑞不得恐怖。所求之事決定
成就。當得寶藏神與大富貴。此則曼拏羅儀
則。及所誦真言。

唵(引)惹敢(二合)婆羅惹隣(引)捺羅(二合引)野娑嚩(二合
引)賀　阿地鉢帝摩賀(引)夜叉囉(引)惹地摩呬
(引)擔努(引)夜叉鉢囉(二合)冒(引)捺夜夜叉娑(引)尾
怛里(二合引)唵(引)夜乞叉(二合)娑嚩(二合引)賀

次心真言。

阿南哆鉢捺摩(二合引)野娑嚩(二合引)賀　夜乞叉
(二合)尾儞也(二合引)野娑嚩(二合引)賀

次蓮華藏真言。

阿喃哆商佉(引)野娑嚩(二合)賀

次螺藏真言。

囉惹哆曩(引)婆野馱曩(引)地鉢哆曳(引)娑嚩(二合引)
賀　酥曩(引)婆(引)野馱曩(引)地鉢哆曳(引)娑嚩
(二合引)賀　摩尼曩(引)婆(引)野馱曩(引)地鉢哆曳(引)
娑嚩(二合引)賀　囉怛曩(二合)曩(引)婆(引)野馱曩(引)
地鉢哆曳(引)娑嚩(二合引)賀　酥曩婆野馱曩地
鉢哆曳(引)娑嚩(二合引)賀　暗沒曩(引)婆(引)野馱曩
(引)地鉢哆曳(引)娑嚩(二合引)賀　儞羅曩(引)婆(引)野
馱曩地鉢哆曳(引)娑嚩(二合引)賀　吠(引)室囉(二合)
摩拏野馱曩地鉢哆曳(引)娑嚩(二合引)賀　摩賀
(引)曩(引)婆(引)野馱曩(引)地鉢哆曳(引)娑嚩(二合引)賀
　賀囉賀囉惹敢(二合)婆迦吽𠷑吒娑嚩(二合引)
賀　惹敢(二合)婆迦野羼捺囉(二合引)曳(引)娑嚩
(二合引)賀　護嚕護嚕喃(引)曩(引)酥史拏(引)野娑嚩
(二合引)賀　賀囉賀囉贊捺囉(二合)細(引)曩野娑嚩
(二合引)賀　惹敢(二合)婆曩(引)野娑嚩(二合引)賀　摩
護(引)捺囉(引)野娑嚩(二合引)賀　尾摩羅尾摩羅
捺里舍(二合)儞(引)娑嚩(二合)賀　尾摩羅尾摩隷
(引)尾舍(引)羅曩野儞(引)􂏖馱野娑嚩(二合引)賀
贊捺覽(二合引)輸摩儞數布即以(二合)帝數布即
以(二合)帝(引)贊捺里(二合引)贊捺囉(二合)摩帝娑嚩
(二合)賀　贊捺覽(二合引)輸摩帝娑嚩(二合引)賀　阿
嚩(引)賀儞酥路(引)左儞也鉢捺彌(二合引)娑嚩(二合引)
賀　鉢捺摩(二合)娑囉(引)酥部嚕(二合)摩努(引)囉
彌(引)娑嚩(二合引)賀　酥部嚕(二合)酥部嚕(二合)嚩
(引)護鉢囉(二合)怛也(二合)曳(引)娑嚩(二合引)賀　嚩呬
尾(二合)摩隷波致謨(引)致娑嚩(二合引)賀　摩賀(引)
彌(引)佉酥吉(引)舍摩(引)隷酥吉(引)舍摩(引)隷吉(引)
舍嚩囉尼娑嚩(二合引)賀　曩嚩摩(引)隷儞娑嚩
(二合引)賀(引)烏骨(二合)底瑟姹(二合)布室左(二合)隷(引)
娑嚩(二合引)賀(引)　捺嚕(二合)摩麼(引)隷迦(引)頗隷
捺嚕(二合)摩枳隷枳隷娑嚩(二合引)賀迦摩摩隷尾
羅細儞娑嚩(二合)賀薩里嚩(二合)誐囉(二合)賀(引)
摩努(引)惹味(引)嚩誐嚩帝娑嚩(二合引)賀(引)　迦(引)
摩嚕閉婆(引)尾儞娑嚩(二合引)賀酥嚕(二合)哆嚩(引)
吉也(二合)緊迦哩娑嚩(二合引)賀　酥捺里舍(二合)
儞(引)迦(引)彌儞娑嚩(二合引)賀　摩護(引)誐里(二合引)
婆野迦里娑嚩(二合引)賀　印捺囉(二合引)野禰(引)
嚩(引)地鉢哆曳(引)娑嚩(二合引)賀　阿誐曩(二合)曳
(引)賀尾也(二合)地鉢哆曳(引)娑嚩(二合引)賀　夜摩
(引)野必里(二合引)哆地鉢哆曳(引)娑嚩(二合引)賀

此等真言。能令一切天龍夜叉乾闥婆阿脩
羅迦樓羅緊那羅摩睺羅伽必里哆毘舍左人
非人等恭敬讚歎皆大歡喜。又此真言利益
一切眾生如如意寶如彼賢瓶如彼劫樹。諸
有所求皆得成就。我今說此真言之法令彼
持誦。若彼不種善根眾生暫聞此法。彼人永
不墮於惡趣之難。若有種善根者眾生之類。
樂聞書寫受持讀誦。所得功德如佛如來功
德無異。若有人受持心真言者。是人得入阿
毘跋致。不久當成阿耨多羅三藐三菩提。永
離惡道。是人不貧不老無病無苦。種種之事
俱得圓滿。復得一切有情愛樂尊重恭敬供
養。我今略說持此真言所獲功德。假使一切
賢聖及天龍夜叉乾闥婆阿脩羅迦樓羅緊那
羅等。不能知此功德之量。說不能盡。如是
我等及彼諸佛如來應供正等正覺。說此真
言功德亦不能盡。何況菩薩摩訶薩聲聞辟
支佛及諸天人。知此功德之量而說盡耶。如
來一切智智功德無邊。此大力寶藏神所有
功德。亦復如是。此真言王一切如來真實之
心。能為一切世間主宰。救諸眾生惡心者。調
伏眾生苦惱者。而能出生一切智慧。若求寶
藏神。當於如來右邊畫神像。白色手執拂子
儀相圓滿。神像右邊畫金剛手菩薩。如青優
鉢羅花色。以真珠莊嚴儀相圓滿。菩薩前畫
夜叉大悲寶賢子。如清水色身相圓滿。面帶
善顏手執毘惹布羅果藏。著黃衣服大頭冠
破損座垂左足。如是誦人從頭至足。一一觀
察儀軌具足。如是正觀經一洛叉時。起心別
作供養觀行。想於水中所生諸花。陸地諸花
種種好香。一切珍寶殊妙衣服。及飲食燈鬘
等而用供獻。得一切願圓滿。如是專心觀想
已。誦人復自白言。我依三寶儀則信受奉行。
然後依天龍儀則作護摩法。觀想寶賢大將。
執持火來著護摩爐內。滿賢大將爐中燃火。
獲財大將作清淨法。多聞大將鋪吉祥草座。
如來儀則觀想成就。次想頭真言燃火。口真
言請召。足真言作擁護求於成就。即作護摩
滿。手擲三度。誦真言曰。

阿誐曩(二合)曳(引)娑嚩(二合引)賀

即結吉祥等印。以二手作合掌。中間安置賢
聖。觀想誦真言。經須臾之間如風吹火。觀想
前所說乳汁作護摩一洛叉先獻八大明王作
護摩一洛叉。次獻寶賢大明王。別作護摩一
洛叉得大富貴。二洛叉得子孫興盛。三洛叉
有大罪之者。亦得成就之法。如是儀則專心
恒作。次以水作護摩。用花裛水。以香水一
千合作護摩獻寶藏神。恒令得財恒獲快樂。
復作一千護摩得增長法。依如是儀則。如前
觀想作護摩滿。獻三合水家得增長。若作護
摩五洛叉。能令㡧像隱身及令伏藏出現。受
用無盡獲最上快樂。復作足真言口真言等。
令一切所求之事成就。能禁怨家得過魔界
永離深苦。行住坐臥所受福德與天帝釋等。
其法如是。
佛說聖寶藏神儀軌經卷下