#+TITLE: 佛說大愛陀羅尼經-宋-法賢
#+DATE: 2016-06-11 12:29:06
#+SOURCE: github.com/kanripo/KR6j0611 master 0b00ada9                


No. 1379
佛說大愛陀羅尼經

西天譯經三藏朝散大夫試光祿卿
明教大師臣法賢奉　詔譯

如是我聞。一時佛在舍衛國祇樹給孤獨園。
時有海神名曰大愛。來詣佛所到佛所已。頭
面著地禮佛雙足。却住一面而白佛言。世尊
我有所願利益眾生。惟佛哀愍許我宣說。

爾時世尊知大愛心有大利益。而告之曰善
哉善哉。汝為利益隨汝意說。

爾時大愛蒙佛聽許。而白佛言。我與眷屬住
於大海。多見眾生陷於海難。愍念此等欲說
陀羅尼。令彼海難無能為害。世尊若有善
男子善女人乃至苾芻苾芻尼優婆塞優婆夷
等。聞此陀羅尼讀誦受持。及得聞我與眷屬
等名者。所有大海一切危難悉皆解脫。爾時
大愛承佛威力。即說陀羅尼曰。

怛􂉂(切身)他(引一)祖嚕祖嚕(二)吐蘭達哩(引三)摩
賀(引)謗哥悉體(二合)帝(引四)酤(引)儞瑟哥(二合引)儞
瑟計(二合五)阿那護(六)拶鉢黎(引七)祖嚕祖嚕(八)三
滿多跋捺哩(二合引九)阿屹儞(二合)作訖哩(二合引十)作訖
囉(二合)多朗(十一)補囉儗儞(引)娑嚩(二合引)賀(引十二)

爾時大愛海神承佛聖旨。說此陀羅尼已。歡
喜踊躍禮佛而退。
佛說大愛陀羅尼經