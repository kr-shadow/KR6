#+TITLE: 佛說斷溫經--
#+DATE: 2018-05-12 10:23:43
#+SOURCE: github.com/kanripo/KR6i0582 master 63cde9a2                
No. 19
佛說斷溫經

爾時佛在王舍城中。與諸大眾俱會。阿難長脆合掌。
白佛言。世尊。彼南閻浮提世界。忽遇天行溫氣瘴烈。
如猛火橫延。及死亡無數。如何免之。佛告阿難。汝可
諦聽。吾當為汝說。此病有鬼神。常吐惡毒。以害人民。
初得病時。頭痛寒熱。百支節俱苦痛畢切。阿難言。若
有善男子善女人。能知七鬼神名字。作崇敬。當除此
病患乎。為汝即說除病呪曰。

南無佛陀耶。南無達磨耶。南無僧伽耶。南無觀世音
菩薩摩訶薩。疫病消除娑婆訶

爾時十方諸佛。諸大菩薩。一切賢聖僧。聞我說金剛
秘密呪。亦說七鬼神名字曰。夢多難鬼。阿佉尼鬼。尼
佉尸鬼。阿伽那鬼。波羅尼鬼。阿毗羅鬼。婆提梨鬼也。
汝等當知。此神名思念。速疾遠離。不敢侵害。其人所
被毒氣普皆消散。得金剛密迹。其身安樂。無諸患難。
佛說是經巳。天龍八部。一切大眾。皆大歡喜。信受奉
行。
佛說斷溫經