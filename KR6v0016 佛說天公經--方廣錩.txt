#+TITLE: 佛說天公經--方廣錩
#+DATE: 2016-06-11 12:31:00
#+SOURCE: github.com/kanripo/KR6v0016 master 8544f957                


* 〔錄文二〕

佛說天公經


鎘銅灌作柱，像牙作屋，虎珀作屋脊，真珠作羅網，星宿
作鵲頭，日月作繚窗，可得萬萬九千年。上有一小劫，下有一由
旬。此經雖小，大有威神。亦等《法華》，亦等《涅槃》，亦勝雜
經。譬如東海，喻如太山。入海取寶，隨其多少，亦得重來。入
山取材，任材長短，亦得重來。誰能抄此經，手中螺文成；誰能看
此經，眼中重光生；誰能誦此經，歷劫大聰明。觀世音造金經，
大罪得除，小罪得滅。欲向刀山，刀山摧折；欲向劍樹，劍樹自
缺；欲向爐炭，爐炭自滅；欲向濩湯，濩湯自冷。倉倉靈靈，音
聲朗朗，講堂中央，琉璃作地，白銀為壁，前登金牀，後屳玉几，
手把金經，至佛說言。憶佛如憶食，念佛如念命。一日誦五遍，
除罪一千五百萬劫。皆成佛道。

佛說天公經一卷


〔錄文完〕