#+TITLE: 佛說大七寶陀羅尼經--失譯
#+DATE: 2016-06-11 12:29:06
#+SOURCE: github.com/kanripo/KR6j0598 master f715775c                


No. 1368
佛說大七寶陀羅尼經

失譯人名今附梁錄

如是我聞。一時佛在祇樹給孤窮精舍。佛告
阿難。汝受持此大七寶陀羅尼呪。爾時世尊
即便說之。

寫地也貸曇　坻闍律提　波羅若　波羅
　式叉仇拏　比茶

阿難若有受持讀誦修
行此陀羅尼呪。盡其形命一切怨仇能令歡
喜。火不能燒刀不能傷水不能溺。無方道鬼
魅所持。若天龍阿修羅乾闥婆乃至人非人
等。阿難此七寶呪。若至水火中若怨賊中。若
食毒若方道毒。應念此呪。若怖畏毛豎等悉
得解脫。以毘婆尸佛威德尸棄神力。比尸婆
智慧拘婁孫佛力。迦那牟尼戒。迦葉功德。釋
迦牟尼精進。令一切眾生悉除怖畏。令得安
吉。爾時阿難聞佛所說歡喜奉行。
佛說大七寶陀羅尼經