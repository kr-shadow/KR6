#+TITLE: 奇特最勝金輪佛頂念誦儀軌法要--失譯
#+DATE: 2016-06-11 12:28:57
#+SOURCE: github.com/kanripo/KR6j0123 master 99b186f2                


No. 949
奇特最勝金輪佛頂念誦儀軌法
要


夫欲修習一字頂輪王法者。先須入大曼荼羅
海會。從師親受灌頂。既蒙印可方得諮。學微
妙軌則真言教門。建立道場。一依本部儀式。
畫本尊像。如法安置。若欲疾成悉地。先須沐
浴。著新淨衣。若出家者。精持律儀。不得缺
犯。若在家者。應受近住八支淨戒。復當殷重
發廣大心。於阿闍梨所敬仰如佛。愍諸有情
起大悲願。不惜身命常生濟度。悉令離苦獲
大利樂。入道場已。五輪投地。虔誠普禮一切
如來。復對本尊。恒沙聖眾以淨三業悔除罪
障。勸請諸佛轉妙法輪。隨喜三乘所修福智。
以斯妙善迴向菩提。法界眾生同階佛果。

次以塗香塗手。合掌如蓮。觀察本源。自性清
淨。為諸客塵之所覆蔽。作此觀已。運心廣布。
我與眾生亦同清淨。為令清淨故。誦此殊勝。
浴澡真言。

唵(一)薩嚩(二合)婆(去)嚩秫(詩律反)度唅

由三誦明故。身口意三業乃至遍法界一切
悉清淨。

次結一切諸佛部心三昧耶印。

止觀十度內叉拳。禪智二度並申合。遍觀諸
佛滿虛空。三誦真言頂上散。諸佛部心真言
曰。

唵(一)爾曩爾迦(半字呼)娑嚩(二合)賀(引)

由結前印誦真言故。十方諸佛一切如來。承
本誓願。皆悉運集。遍滿虛空。舒光照燭。加
持行人。離諸障惱。三業清淨。速證菩提。

次結一切諸菩薩蓮華部心三昧耶印。

「　准前結佛部心印
　屈左智度入掌中
　禪度直竪或三招
　運心憶念觀自在
　一切微塵菩薩眾
　持蓮眷屬滿空中
　至心三遍誦真言
　方以印於頂右散」


蓮華部心真言曰。

唵阿(去)嚕力迦(半字呼)娑嚩(二合引)賀

由結前印誦真言故。觀自在菩薩承本誓願。
將諸蓮華眾無量菩薩。遍滿虛空。皆悉運
集。放大光明。加持行者。令得清淨。所求滿
足。離諸障難。疾證菩提。

次結一切金剛部心三昧耶印。

准前復結佛部心印。

「　屈右禪度入掌中
　智度直竪或三招
　塵沙眷屬共圍繞
　威光赫奕遍虛空
　至誠三遍誦真言
　方以印於頂左散」


金剛部心真言曰。

唵嚩日羅(二合)地力(二合)迦(半字呼)娑縛(二合)賀(引)

由結前印誦真言故。十方一切金剛手等承
本願因。如雲而集。現大威德。加持行人。除障
摧魔。自在無礙。疾成悉地。速至菩提。

次結金剛甲冑護身印。

「　止觀羽作金剛拳
　禪智橫屈於掌內
　進力如鉤慣甲勢
　加持心額二肩喉
　至心三遍誦真言
　印身五處頂上散」


甲冑護身真言曰。

唵􁻹入嚩攞(二合)𤙖

由結甲印誦真言故。加持五處。成大護身。即
同金剛堅固之體。金剛藏王承本願力。領諸
眷屬。數如塵沙無量金剛圍遶侍從。光明熾
盛。現忿怒形。加持行人。威德自在。辟除作
障。摧壞諸魔。小則能護一身。大則護持國界。
一切災厄。水火刀兵。毒藥蠱虎狼猛獸。皆
悉遠離不敢視之。毘那藥迦自然怖走。永無
惱害。疾證菩提。

次結辨事印。

「　止觀二羽內叉拳
　禪智雙屈入掌中
　然申忍願頭相跓
　頂上三旋成結護
　左轉三匝是辟除
　隨心所到作方隅
　破法能成一切事」


辨事佛頂真言曰。

曩莫三(去)漫多母馱南(引)唵拏嚕唵(二合)滿馱娑
嚩(二合)賀

由結前印及誦真言。悉能辟除及結護界。是
名諸佛警悟聖心。能破他法。壞滅魔羅。天龍
八部。羅剎藥叉。毘那夜迦。忙怖奔走。由結此
印。世出世間一切事業速能成辨。自在無礙。
悉地現前。

次結奉獻閼伽印。

二羽仰掌捨器形。

「　進力屈於忍願傍
　禪智曲補於進力
　捧器三旋當額上
　想浴聖眾淨如蓮」


閼伽浴聖真言曰。

曩麼三(去)滿多母馱南(引)誐誐曩糝魔沙麼娑
嚩(二合引)賀

由結此印誦真言奉獻閼伽浴聖故。表修行
人無始垢業蕩除清淨。如妙蓮華。當來果獲
得無染智。

次結虛空普供印。

「　二羽合掌交初分
　右押左縛如金剛
　想成真實微妙供
　無量雲海奉聖眾
　供養一切諸如來
　後說四句妙伽他
　五誦真言頂上散」


虛空大明真言曰

曩莫三滿多沒馱南(引)薩嚩(二合)他(引)欠盟
娜孽帝薩頗(二合)囉呬𤚥誐誐曩劍娑嚩(二合引)
賀

由結此印誦真言故。以不思議力。從印流出
一切供養。無量天眾各持天寶器。盛諸妙供
養。塞滿虛空所謂塗香燒燈。飲食衣服。幢蓋
瓔珞。奉獻如來誦一遍故。流出塗香。當來獲
得戒品塗香。誦二遍故。流出焚香。當來獲得
定芬馥。誦三遍故。流出花鬘。當來獲得離染
妙蓮。誦四遍故。流出寶食。當來獲得法喜禪
悅。誦五遍故。流出寶燈。當來獲得如來五眼。
當得如上諸功德波羅蜜門皆具足。復以心
遍法界。以誠實言誦妙伽他。而說偈言。

「　以我功德力
　如來加持力
　及以法界力
　普供養而住」


次以梵讚歌詠。本尊相好金身殊勝功德。

麼禰史膩薩嚩若誐(一)地帶史膩拽捨枲嚩(二
合)𩕳(二)步嘌步晚禰迦滿馱(三)三麼娑多(二合)尾
儞也(二合)地跛(四)訖羅(二合)麼哩𩕳曩謨窣覩(二
合)帝怛囉(二合)哆哩左訖羅(二合)嚩(轉舌)底𩕳(六)

由讚佛三身。六根諸功德。八萬四千種。殊勝
不思議。承斯歌詠因。當來獲妙果。福聚海無
量。等同奇特尊。

次結佛眼大明印。

「　止觀虛合未開敷
　禪智雙屈在掌中
　進力各押忍願背
　如眼開明照一切
　安眉心額二肩喉
　起大悲愍怖畏除」


隨誦真言頂上散。

佛眼大明母真言曰。

曩莫薩嚩怛他(去引)蘗帝毘庾(引一)囉褐(二合二)
毘藥(二合)三藐三沒弟毘藥(二合三)唵(四)嚕嚕窣
普嚕二合(二合)入嚩攞底(丁以反)瑟姹(二合六)悉馱路(引)
左𩕳薩嚩(二合)𡃤他(二合去聲呼)娑(去)馱𩕳(八)娑嚩
(二合引)賀

此名一切佛眼大明。能息可畏難調伏者。為
欲成就世間出世間一切佛頂大輪王法一切
事位滅諸諍論。亦是一切諸佛種族母。復是
一切諸大菩薩生養母。為說頂輪真言威德
奇特。諸大菩薩皆失本心。諸天龍神威力滅
沒。凡誦一字佛頂明。先須誦佛眼明。念誦畢
已。亦誦七遍。眾聖歡喜安樂有情。

次結一字根本印。

「　止觀密縛內叉拳
　由慼忍願如劍形
　禪智進力甲柱跓
　是名金剛佛頂印
　想身威德同本尊
　流光晃曜遍十方」


印身五處頂上散。

金輪頂王真言曰。

曩謨三漫多(一)母馱南(二)唵𤙖􁻹𡄦(二合彈舌重呼)𤙖

「　此是摩訶印
　所謂如來頂
　由斯結誦故
　即同於世尊
　演說頂輪明
　三千六反動
　山河皆勇沸
　大火遍魔宮
　惶怖盡歸依
　地獄眾苦息
　菩薩龍天眾
　畏仰如佛身」


次結大慈普護印。

十度相叉作月形　禪智檀惠相著　印心額
喉頂上散

慈護真言曰。

唵沒馱昧怛哩(二合)嚩曰囉(二合)洛乞灑(二合)憾

「　結印誦明除怖畏
　起大悲心遍一切
　所有怨敵惡相淩
　願彼皆當大安樂
　由此三誦悲護故
　毒害之心自覺悟
　深生悔過向菩提
　歡喜敬仰前人所
　初後若常誦此明
　惶怖眾生得安慰
　護大利益殊勝事
　速滿諸願證悉地」


次結淨珠印。

「　盤珠於掌內
　如蓮未開形
　捧合於心上
　三七遍加持
　頂戴慇重心
　如法而供養」


淨珠真言曰。

唵阿𠺶􁻹(二合引)帝𠳿惹曳(而異反)悉地(引)悉馱𡃤(二合)剃娑嚩(二合引)賀

次結持數印。

「　二羽半金剛
　禪智捻戒方
　進力忍願後(屈不相著)
　七遍持數明」


然後而念誦。

持珠真言曰。

曩莫婆誐嚩帝蘇悉地娑馱也娑馱也娑馱
囉剃娑嚩(二合引)賀

「　先當淨三業
　加法而念誦
　一心莫散亂
　注想於本尊
　字句分明呼
　不緩亦不急
　勿生懈怠意
　聲咳及頻申
　雜染縱惛沈
　如是諸過咎
　少分生忘緣
　皆不得成就
　念誦課數畢
　持珠安舊處
　方入三昧耶
　當住本尊觀
　食頃從定出
　却結根本印
　次結佛眼明
　歌詠音讚歎
　普供閼伽已
　辟除左解散
　三部重護身
　最後慈護印
　禮悔依前儀
　讀誦大乘典
　隨意任經行
　常時莫間斷」

頂輪王要略一卷

** 奇特最勝金輪佛頂念誦儀軌法要

若不能誦向前大佛眼真言誦此心真言亦得
佛眼小呪也。

曩莫三滿多沒馱引喃引唵沒馱引路左𩕳引娑嚩二合引

賀


教舜

二交了

** 水壇法

取新淨牛糞。不食糟豆特。犢子糞最第一。不
得直用其生牛糞。取新瓦鑵以汲淨水。不用
殘水。寫淨􂛊中。以糞和水。攪去其滓。著檀香
末。取一柳枝。以右手執。左手執金剛杵及其
數珠。東坐誦佛頂心呪。柳枝攪水。呪一百八
遍。持呪水器。入道場中。從東北角捕其香水。
以右手摩地。隨日轉摩。隨摩隨乾。勿令停水。
道場內地一編摩訖。乃至道場水四邊摩。各
一步地四角竪標結繩為界。此則名為佛頂
三昧陀羅尼結界之地。如一編摩。第二第三
亦如是摩。摩地不得用殘香水。日日別取新
淨牛糞。准前作用。作此水者。則名佛頂三昧
陀羅尼八功德水壇地乾竟。

　　　　　　　　　　　　　二校了