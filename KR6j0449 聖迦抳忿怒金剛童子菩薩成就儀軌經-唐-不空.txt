#+TITLE: 聖迦抳忿怒金剛童子菩薩成就儀軌經-唐-不空
#+DATE: 2016-06-11 12:29:03
#+SOURCE: github.com/kanripo/KR6j0449 master 303b4b78                





No. 1222
聖迦柅忿怒金剛童子菩薩成就
儀軌經卷上＋（出蘇悉地經大明王教中等六品）【丁】上上

大興善寺三藏沙門大廣智不空奉詔譯＝略儀軌【丙】＊奉　詔譯奉　詔譯

爾時金剛手菩薩從坐而起。頂禮佛足退坐
一面。合掌向佛而白佛言。世尊哀愍加持
於我。已說蘇悉地諸真言軌則律儀教法。我
今欲為未來有情及末法時無福德者。以於
前世不修善品作諸罪業。致於今生招感貧
匱逢遇惡人。鬪諍言訟殺害有情。亦為未來
有諸國王正法治國。生清淨信尊敬三寶。為
隣國小王侵擾國界不遵正法。或有外道不
信因果。毀謗三寶滅壞佛教。有如是等種種
有情。今於佛前為彼等類。說此息災增益敬
愛降伏等法。令知佛法有大威德神通自在。
知諸菩薩具一切智。或復有諸修真言行者。
見有眾生常懷惡心。欲破佛法興師害善。大
悲愍念作降伏法。而令彼人不遂惡業。亦遮
未來墮三惡趣。是故說此無比大德聖迦抳
忿怒金剛童子儀軌之法。修此法者。當於有
舍利塔前。或於河岸清流水側。或於空閑
及以天廟或於山間。於如是處。或時飲乳食
菜或復乞食。專誦真言滿六十萬遍。即先行
法皆得成就有大効驗。或能縛撲問事皆如。
摧諸鬼魅。滅除邪見毀謗正法。壞國之人闡
提等類。真言威力悉能令彼發於善心。毒
蟲青藥不能傷害。又復不為餘部諸持誦者
能破此法。若持誦者。設有不能依此法則。
或增或減亦得滿足。又能開諸伏藏破阿修
羅關鍵。枯竭江河迴止流水。

又先行法。取自身嚕地羅及牛黃蘇相和。然
千盞燈供養聖者金剛童子。供養已。空中
有聲作如是言。汝法已成。便可即取閼伽
香水當額奉獻。從此已後。願有一切所求
之事無不成就。

又若欲往阿修羅宮受妙樂者。當往阿修羅
窟門以茅草作鉤。誦金剛童子真言七遍加
持茅鉤。於門邊空中右旋轉。專誦真言勿令
間斷。當於窟中生大火聚。彼中修羅男女等
皆被燒然。哭泣惶怖作呵呵聲。一一阿修羅
女皆當出現身。告持誦者言。唯願尊者入
我窟中恣意遊戲。得入已後。住經一劫受
天妙樂。

又法欲取伏藏。不應簡擇宿曜日時不即齋
戒。於彼伏藏邊當翹一足立誦真言。右旋顧
視遍於四方即成結界(作大壇時亦用此法)專心翹足立
誦真言一百八遍。其伏藏中守伏藏者。若作
障難即便被燒成一火聚。哭泣來至持誦者
前䠒降伏。持誦者即告彼言。汝等開此伏
藏。藏中所有皆悉與我。彼等即開與持誦者。
若彼等慳惜不與即作是言。梵王那羅延摩
醯首羅及鬪戰女神訥伽等來厭汝伏藏。汝
等應速與我此物。若不然者忿怒聖者金剛
童子滅汝家族。彼等若聞如此語已。皆悉
順伏即作是言。尊者恣意往取物。我無所
悋。即告彼言。汝等可自開藏與我。彼則開藏
恭敬持與。

又法取雌黃或雄黃牛黃安膳那眼藥。置於
金銀或熟銅器中。對有舍利塔前。以香塗
一方壇。置聖金剛童子像於壇中。以種種香
花飲食閼伽。依教迎請而供養之。對此壇前
專誦真言八千遍。加持前藥即得三相而現。
所謂暖相煙相光相。若暖相現。用點額上或
塗眼中。凡一切人見者親附心生歡喜。若煙
相現。如前用之即得安怛但那成就。若見
光相現亦如前。即得飛騰虛空自在。

又法至於恒河或入海之河。於此河側而持
誦者。或淨食或不食誦真言三十萬遍。至
於阿修羅窟。結印契誦真言。其阿修羅關鍵
自然而破。窟門即開。阿修羅王引入宮中。食
天甘露壽命一劫。

又法若於大海岸邊。結印誦此真言擬大海
水。其水即減二十五肘。隨其減處地則乾
燥。

又法於海岸邊。閉目以綿塞其兩耳。結印誦
真言一千遍。即見自身至楞伽山頂。又誦千
遍。有羅剎王微毘師那。示現端嚴身至行者
處。任持誦者驅役走使。若不伏驅使。持誦
者即想彼羅剎在左足下。舉足踏地。其羅剎
王悶絕至死。所住楞伽之城。悉皆被燒如大
火聚。持誦者起慈愍心。於真言句中加娑嚩
賀字。其羅剎等即得蘇息。歸伏行者任令驅
使。

又法於俱摩羅天前(乘孔雀天)不食誦真言三十萬
遍。俱摩羅天當即現身。於行者前與行者願。
行者即取閼伽香水。誦真言加持七遍。而以
奉獻作是言。善來俱摩羅。唯願令我於俱摩
羅摩醯首羅天所說真言皆得成就。俱摩羅
言。願汝成就。作是語已隱身不現。從此已後
一切金剛部中及餘天所說真言。皆得成就。

又法至摩醯首羅天廟。不食誦真言十萬遍。
心所願求皆得滿足。

又法於梵天那羅延天摩醯首羅天帝釋天俱
摩羅天日天。諸餘天等形像之前。誦真言十
萬遍。心所求願悉皆成就。

又法於持誦者曾經所入修羅窟前。誦真言
十萬遍。先窟中持誦成就者。出窟來迎頂戴
引入。至修羅宮中。若不來即至摩醯首羅天
廟中。并稱吽字誦真言一千遍。先入修羅
宮者則出窟來。第二第三乃至第七人。皆出
來作如是言。我等先入阿修羅王荷擿迦宮
殿。皆因受持金剛童子真言得入此宮。情相
愛慕結為朋友。我等相共恥辱科罰不迎汝
者。我等共汝且不應入阿修羅窟。即於窟前
取所獻摩醯首羅萎花。又取畫摩醯首羅形
像。以左足踏其頭上。投萎花於火中作護
摩。則吉祥天與修羅女共為眷屬。從窟而出
至行者前作如是言。終相奉事所持誦者。必
不應受。當須作雷震忿怒聲而誦真言。彼等
悉皆迷謬狂亂。自脫衣服其身裸露。吉祥天
女及修羅女作是言。我等奉事尊者。持誦者
拍掌三遍。告言汝隨順我。即起慈心。於真
言句中加娑嚩賀字。彼等迷悶皆得醒悟。若
作此法由不入者。持誦人即閉目誦真言八
遍。則聖者金剛童子現身告行者言。子汝
來。汝入修羅窟至第二重門。門即自開。若自
身入并諸眷屬等亦皆得入。阿修羅王所有
七種宮殿。作此法皆悉得入。

又法欲降伏惡人者。取芥子共鹽相和。護摩
誦真言十萬遍。一遍一稱彼名。投芥子及鹽
於火中。天阿修羅等尚被損壞。何況諸餘人
類。興惡心者而不損壞。雖先未有功業。隨誦
隨成。何況常受持者。

又法欲變密里得迦為金及珠寶者。取密
里得迦以左脚踏頭上。以手印打之。真言句
中并吽字。其蜜里得迦即自起。用補沙鐵刀
劍斫之。即全身變成金軀。若不爾持誦者告
言。速吐速吐。即吐如意寶珠。懸自頸下。所
思念事皆得滿足。

又法對舍利塔前誦真言六十萬遍。即先行
成就。然後以補沙鐵作劍。長六指或八指或
十六指或三十二指。或依餘真言教中劍量。
劍成之後以五淨洗之。右手把劍於道場中
念誦。乃至劍現光焰。持誦者則得變身。為持
明仙飛騰虛空。名為持劍明仙。或以補沙鐵
作金剛杵。量如蘇婆呼經說。念誦如前。則變
身為毘那夜迦主仙。於諸魔眾而得自在。或
以作輪念誦如前則為持輪仙。於諸明仙得
為主宰。若作鉞斧念誦如前。亦得變為毘
那夜迦主仙。若作斧念誦如前。則得變為鬼
神主仙。於諸鬼神得為主宰。若作刀子則為
天女主仙。於諸天女而得自在。若作羂索則
為龍主仙。於諸龍中而得自在。若作鑠底
則得勇健大力。能敵俱摩羅天。若作佉吒網
迦。則得如摩醯首羅天。於三界中而得自
在。於前諸法若一法成就。即能成入一切壇
場。亦能成就一切諸法。所有明仙共彼來往。
壽命一大劫。

又法欲天帝釋擁護者。取七蚯蚓糞作彼天
形。以右脚踏心上。取毒藥和嚕地羅及白
芥子。誦真言一千遍。護摩誦真言。一遍一擲
火中。則得天帝釋敬愛。并天眷屬常來擁
護。

又法若花若菓誦真言七遍加持。以將與人
則得歡喜。
此金剛童子真言對舍利塔前念誦。餘處不
應念誦。作法不成。若常念誦不間斷者。一切
所求皆得成就。應發菩提心離慳悋想。常習捨施遠離無益世間談話。一切勝願皆得
現前。不被諸魔之所得便。亦不應與人治病。
及治鬼魅以妨大法。

我今說聖迦抳忿怒金剛童子真言印契念
誦次第法根本印。

其印相以二中指相背竪。二無名指於中
指中節外橫交。二頭指鉤二無名指頭。二大
指於中指前中節頭相拄。二小指頭相合。向下竪如針即成。根本真言曰。

曩謨(一)囉怛曩二合怛囉二合夜引

野(二)曩莫室戰二合拏嚩日囉二合

播引拏上曳(三)摩賀藥乞灑二合細

曩引鉢多上曳(四)怛儞也二合他去引(五)

唵(六)迦抳尾征反度𩕳(七)吽引(八)發吒半音

娑嚩二合引賀


又第二根本真言。開阿修羅宮。用前根本
印。真言曰。

曩謨(一)囉怛曩二合怛囉二合夜野(二)

曩莫室戰二合拏嚩日囉二合播引拏上

曳(三)摩賀藥乞灑二合細曩引鉢多上

曳(四)怛儞也二合他去引(五)唵引(六)度曩

尾度曩(七)迦抳矩嚕二合引馱(八)薩嚩演

怛囉二合引抳(九)吽引(十)


次結獨股杵印。二手內相叉作拳。二大指互
捻二小指甲上。頭指並竪合即成(用前第一根本真言)。

次結護身印。用前根本印。印身五處。真言
曰。

唵薩嚩弩瑟吒二合嚩向識量反羯

囉迦抳矩嚕二合引馱囉乞灑二合囉

乞灑二合𤚥娑嚩二合賀引


次結甲冑印。准前根本印。舒二頭指相拄。二
大指捻二頭指下第一文即成。印身五處。真
言曰。

唵紇哩二合入引迦抳野麼諾賀吽

發吒半音娑嚩二合賀引


次結寶山印。准前獨股杵印。二頭指微屈頭
相拄。安於頭上即成。真言曰。

唵引(一)阿佐囉吽引(二)


次結牆界印。准前根本印。直舒二頭指。頭相
去一寸許即成。真言曰。

唵引(一)紇哩二合引入迦抳(二)諾賀諾賀(三)鉢

者鉢者(四)吽(五)發吒


次結網印。准前根本印。二大指向外散開即
成。真言曰。

唵引(一)嚩日囉二合半惹子攞反囉(二)吽引(三)

發吒


次結縛毘那夜迦印。准前根本印。二頭指二
中指屈入掌。二大指各押二中指。於掌中甲
相背合為拳即成。真言曰。

唵引(一)度曩尾度曩(二)怛囉二合引娑引野

戍引灑野(三)薩嚩尾曩引野迦引喃引(四)

吽引(五)娑縛二合賀引(六)


次結迎請聖者印。准前根本印。以二大指向
身招即成。真言曰。

唵引(一)度𩕳發吒


次結請聖者眷屬印。用前迎請印。真言曰。

唵引(一)娑跛哩嚩引囉(二)麼引(一)嚩引賀

野(三)婆去誐鑁(四)迦抳矩嚕二合引馱(五)三去

麼野麼弩鼻聲娑麼二合囉六娑嚩二合引

賀引


次結獻閼伽印。准前根本印。二大指捻二頭
指下第一文即成。真言曰。

唵引(一)嚩日嚕二合引娜迦吽引(二)


次結獻座印。准獨股杵印二大指捻二頭指
下第一文。頭向外出少許即成。真言曰。

唵引(一)嚩日囉二合尾引囉引野(二)娑嚩二合

賀引(三)


次結獻塗香印。准前獨股杵印。二大指微
屈。捻頭指下第一文。二大指相去二寸許即
成。真言曰。能滿所闕儀軌。真言曰。

唵引(一)迦抳矩嚕二合引馱(二)薩嚩薩怛嚩二合引

婆去羯囉(三)囉乞灑二合囉乞灑二合(四)

薩嚩彥馱引𩕳(五)娑嚩二合引賀引(六)



次結獻花印。准前獨股杵印。出右大指即成。
真言曰。

唵迦抳補澁波二合母納婆二合嚩

吽引


次結燒香印。准前獨股杵印。二大指面相合
即成真言曰。

唵引(一)迦抳矩嚕二合引馱(二)塢蘖囉二合

能上瑟吒嚕三合得羯二合吒佩引囉嚩(三)

蘖囉二合恨拏二合蘖囉二合恨拏二合(四)

度引奔娑嚩二合引賀引(五)


次結獻食印。准前獨股杵印。出二大指。二小
指指頭相拄。餘六指內相叉作拳即成。真言
曰。

唵引(一)迦抳(二)吽吽(三)娑嚩二合賀(四)引


次結燈明印。准前獨股杵印。二大指向身。並
竪即成。真言曰。

唵引(一)迦抳儞泥以反引跛儞(同上)跛野(二)吽(三)

發吒娑嚩二合賀(四)引


次結頭印。准前根本印。二大指捻二無名指
甲上即成。真言曰。

唵引(一)吽引吽引(二)麼麼發吒(三)


次結頂印。准前根本印。二頭指直舒頭相拄
即成。真言曰。

唵引(一)紇哩二合引(二)戰拏迦抳(三)諾賀鉢

者(四)吽引(五)發吒娑嚩二合引賀引(六)


次結前根本印。安於心上。以心真言加持心。
真言曰。

唵引(一)迦𩕳吽引發吒


次結甲冑印。如多羅菩薩印。二頭指微開即
成。用前甲冑真言。

次結最勝印。二手內相叉作拳。二小指頭相
合即成。用前第二根本真言。

次捧念珠當心。以隨心真言加持七遍。隨心
真言曰。

唵引(一)迦𩕳度麼(二)吽引發吒


次結奉送聖者印。准前根本印。二大指向外
撥即成。真言曰。

唵引(一)迦抳娑嚩二合引賀引


我今復說開阿修羅窟門立印。持誦者當迅
速。踏地行步喜躍恐悚。頻申蹙眉鼓其兩頰。
二手高舉曲其十指為師子爪。兩眼向下如
師子顧視。時時以兩手作師子爪。更互上下。
以搭其地如師子行。作阿里荼立舞而旋遶。
想自身如本尊。此印一切印中最勝。能摧壞
一切阿修羅宮關鍵。金剛藏菩薩言。我今說
畫金剛童子像法。取不截白㲲擇去毛髮。畫
師當須受持八戒。畫菩薩身。種種瓔珞以為
莊嚴。身如火色遍於身上流出火焰。以右手
持金剛杵斜舉向上。左手作施願手。脚為阿
里荼立踏盤石上。於施願手下畫持誦者。右
膝著地手執香爐。像既成已。當於像前種種
供養。燒安息香無間念誦。乃至有成就相
現。聞空中聲及聞鈴聲。復有光現光如流星。
墜下壇內聲如雷震。即於其處。先所置賢瓶
香水用獻閼伽。其像或動或放光。當知持
誦者即有功効。已後對此像前念誦。隨所意
樂事。悉皆成就。

又說畫像法如前。取織斷不截白㲲。用牛尿
洗復用香水濯之。於閑靜處或對佛前。或舍
利塔或於精室。不應用皮膠和彩色。畫筆色
盞並須新者。畫師必須澡浴清淨。著新淨衣
受八齋戒。閉口吞聲勿令吐氣以衝其像。亦
不應與彼畫人論其價直。彼此和用以賞功
力。其像獨身從海涌出大海中。身如吠璃瑠色。身有六臂臂膊𦟛序相貌充滿。面有三
目其目赤色。首戴寶冠狗牙上出。口咬下唇
顰眉威怒。又於海中畫一寶山。像以左足踏
於寶山。山上有妙蓮色以承其足。右足在海
水中立沒其半膝。右第一手持底里賞俱金
剛杵作擲勢。右第二手持母娑羅棒。謂棒一
頭如鐵杵形。右第三手執於鉞斧。左第一手
把棒。左第二手如擬勢(作金剛拳舒頭指)左第三手持
劍。以一大蛇於身上角絡繫。又以一切毒
蛇。作膊釧臂釧腰絛瓔珞及耳璫繫髮。又以
一大蛇繞腰三匝。身背圓光火焰圍遶。於
火焰外有其雷電以相輔翼。應如是畫畫成
已。持於河岸或逈樹下。或天廟中或於池
側。若念誦時。或有伴或獨自一切皆得。常須
乞食。默然不與人語。乃至成就常起慈心。三
時發露懺悔諸罪。專自策勵生勇健心不應
性弱。常樂捨施。每月須受灌頂護身。於念
誦處結方隅界。及結曼荼羅界。加持香水灑
身衣服。每日三時迎請聖者。獻閼伽及塗香
時花燒香飲食燈燭。對此像前誦真言九十萬遍。作先行法。正誦持時有惡人來作障難者。以忿怒誦真言而相顧視。彼即瘨＝癲【甲】【乙】【丁】＊瘨癎狂亂。若稱彼名念誦視之。其人身肉片片圮裂。或時致死世醫不救。須臾以右脚大指極按其地誦真言。即空中雨火熾然燒之。若起慈心念誦。如水滅火即得惺＝醒【甲】【乙】惺悟。若外賊侵境。稱彼魁帥＝師【甲】【丁】帥名念誦者。彼之軍眾盡皆疫病。或彼迸逃竄或當枯死或迷睡不覺或瘨癎瘧病。或遍身痛惱。彼若順伏慈心念誦。還得如故瘨癎狂
亂。若稱彼名念誦視之。其人身肉片片圮裂。
或時致死世醫不救。須臾以右脚大指極按
其地誦真言。即空中雨火熾然燒之。若起慈
心念誦。如水滅火即得惺悟。若外賊侵境。
稱彼魁帥名念誦者。彼之軍眾盡皆疫病。或
彼迸逃竄或當枯死或迷睡不覺或瘨癎瘧
病。或遍身痛惱。彼若順伏慈心念誦。還得如
故。

又法欲求成就殊勝果者。於神通月白分。
就趣海河側。或印沙印泥為塔塔中置緣偈
(即法身舍利偈)置像於塔前。念誦行者以水和􂆌食
之。取遏迦木柴(廣州潘隅縣有)搵酥投火護摩。誦
真言十萬遍。滿已地動。則轉身飛騰為忉利
天主。若遍地有火炬。則為四天王主。若大雲
注雨。大地所有伏藏一時踊出。若金色光遍
現。則轉依為菩薩。壽命一劫。一切有大威力
無能沮壞。若見一切有情身出光焰。即證悟
一切三乘佛法。菩提心成就。若像及塔放光
明得一切持明仙中為王。若遍十方光焰。
即見普賢菩薩。所求世間若出世間。一切勝
願悉皆滿足。此像成就法。不應小人無智慧
者。少悲愍者。無積集福資糧者。不敬師長謗
毀此法者。諂誑妄語多口過者。掉舉散亂心
不平等者。多事務者。不入漫荼羅不受灌頂
者。如是等人念誦。則招瘨狂夭壽。金剛手
菩薩作如是說。

又法若隣國侵境。惡臣作亂者。對此像前取人劫波羅擣為末。揑作彼人形。當於塚＋（墓）【甲】【乙】塚間或於池側。以像面向北。持誦者面向南坐。於三角壇中安置像。持誦者斷語乞食。忿怒作無悲愍心。以右手作金剛拳。舒小指刺彼人形心上。誦真言無間斷。由此威力即令彼人得大寒熱病。行者應時。即於壇中。忿怒王當〔即〕－【甲】【乙】即現身如大拇＝母【甲】【乙】拇指節。如火聚融金色。周圓流出金剛火焰。以右手頭指作期剋勢。即迅速至於彼處告言。某甲＝乙【乙】甲持誦者。使我來令斷汝命。汝今命不存。彼聞是語即吐熱嚕地羅。䆿＝藝【甲】，囈【乙】䆿＝藝【甲】，＝囈【乙】䆿語今＝即【甲】【乙】今命盡。若歸順悔過。持誦者起慈心。速以加持香水灑彼頭上。即離苦惱復得蘇息。金剛手菩薩（作）＋如【甲】【乙】【丁】如是說＋（若見餘成就人得悉地者於彼起少忿怒視彼人彼所有成就法悉皆退失）【丁】說塚間或
於池側。以像面向北。持誦者面向南坐。於三
角壇中安置像。持誦者斷語乞食。忿怒作無
悲愍心。以右手作金剛拳。舒小指刺彼人形
心上。誦真言無間斷。由此威力即令彼人得
大寒熱病。行者應時。即於壇中。忿怒王當
即現身如大拇指節。如火聚融金色。周圓
流出金剛火焰。以右手頭指作期剋勢。即迅
速至於彼處告言。某甲持誦者。使我來令斷
汝命。汝今命不存。彼聞是語即吐熱嚕地羅。
䆿語今命盡。若歸順悔過。持誦者起慈心。
速以加持香水灑彼頭上。即離苦惱復得蘇
息。金剛手菩薩如是說。

又法欲召羅剎為使者。應先入曼荼羅受灌
頂。然後作離怖畏恐懼心。持誦者決斷勇健
不怯弱。支持身命或乞食。常觀念諸佛菩薩
聲聞緣覺。三時懺悔隨喜勸請發願迴向。所
將前像於塚間。塗拭作猛利壇。身著赤衣。以
赤花作花鬘莊嚴自身。頭上安人劫波羅。誦
真言無限數。常以印甲冑擐身。於猛利壇中
畫四印曼荼羅。初念誦時見惡形狗牙出上。
或有惡形竪髮出舌。或一足或二足。或三足
或兩臂。或八臂。或兩頭或三頭或四頭。持
誦者或見大風雷雨。第二七日見美貌端嚴
女人。衣服瓔珞莊嚴其身。幻惑持誦者。起
慈心觀彼。退散隱而不現。第三七日即見毘
那夜迦。及見羅剎極惡形容。即降伏為使者。
若見餘成就持誦人得悉地者。於彼起少忿
怒視彼人。彼所有成就法悉皆退失。彼羅剎
等立誓。所為所作一切所驅使處。皆悉成辨
而為使者。

又法於故園中或一逈樹下。或池側或山間。
或隨所愛樂處不語或乞食或飲乳。或食菜
支持身命。三時懺悔對此像前。誦真言八十
萬遍。所為所作皆得成就。

又法欲禁止他敵令彼昏迷。所執器仗不能
為者。三日不食應畫四印漫荼羅。或依吉
祥器經中壇畫法隨力供養。於壇中一髻尊
菩薩位處。置竹竿青幡。上取自嚕地羅。和毒
及白芥子。畫作三股底里商俱金剛杵。杵心
畫聖忿怒金剛童子形。於竹竿下地上。以劫
波羅末和泥。揑作獨股金剛杵形。作護摩爐。
爐中又揑泥。作一小獨股金剛杵。取棘刺
木燃火。取骨末和毒。一誦真言一稱彼名擲
著爐中。對於軍陣前作法。令彼軍眾兩目皆
盲不見。一切手中器仗悉皆自落。若於當
處不動如杌。
又法令彼麼羅者。使明醫於自頭上五脈處。
刺取嚕地羅作護摩。誦真言一遍一稱彼名。
一切他敵於須臾頃。頑癡如杌任從捉縛殺
害。彼若順伏即起悲愍心作息災法。取酥和
蜜以龍花蘂搵。稱彼名誦真言一遍一擲火
中。彼苦皆息。
又法欲破他陣。彼軍欲逼且縱相近。近已。如
前作四印壇。或畫餘壇亦得。竪前青幡對彼
軍前作護摩爐。持誦者裸體被髮結印被甲
護身。取摩訶莽娑和毒嚕地囉。日三時念誦。
每時一百八遍投火。准前稱彼名。作如是法
已。彼等設如梵王那羅延摩醯首羅俱摩羅
天等威德自在。七日中間互相諍訟相鬪殺
害。互相間搆悉皆斷命。二七日間摩滅無
餘。念誦時不得語。若欲寢息應臥牛皮。
又法設不具如前儀軌。對軍陣前念誦。或如
常護摩隨其意樂。依餘部中易得之物作法。
彼軍自當退敗。金剛手菩薩作如是說。彼若
歸伏。如前作息災法。
又法欲驗伏藏。取黃牛酥蛇皮蛟魚脂。斷
遏伽木取綿。以此等作燈炷。誦真言加持。
夜然炷近伏藏處照。隨焰大小即知伏藏大
小。若辟除護伏藏神及作障者。取疆石或土
塊或芥子或水加持擲於伏藏。藏上障者退
散。設有大龍亦皆退散。
又法驅逐惡人令遠去者。取朗伽離藥誦真
言。稱彼名加持七遍。埋彼人門閫下。即自遠
逝。
又法以白檀香三指許。剋作金剛童子像。右
手把獨股金剛杵左手施願手。忿怒形咬下
脣。用金剛杵形。以為瓔珞莊嚴。以毘梨勒木
作合盛之。燒蘇合白檀香供養。對合前念誦
三萬遍。即成就一千種大事。不擇時日宿直
不限齋戒。不成就人亦得成就。若人有厄難。
稱彼人名念誦則得解脫。
又法食采或飲乳或乞食。念應持禁戒一如
比丘。誦真言三十萬遍。所為所作對此像前。
如前縛撲所問。皆得應驗。
又法欲得敬愛者。畫四肘像不應用皮膠。於
像中心畫佛在菩提樹下結跏趺坐。作說法
相比丘眾圍遶。於下右邊畫金剛忿怒菩薩。
狗牙上出口咬下脣。身如青蓮花色眼赤黃
色。眉顰蹙。以種種寶莊嚴身。當額流出長六
指金剛童子。形充滿口有四牙。遍身千光流
出顰眉以右手頭指作期剋勢。
左邊畫持誦者。右膝著地手執香爐。金剛手
菩薩言。我今說所求事。取午膝搵酥投火
中護摩日三時。每時一百八遍。一遍一稱彼
名。滿七日。一切有情皆得歡喜。以此儀軌。若
油麻投火中護摩。皆得敬愛。
又法至於塚間作彼設咄嚕形。屍林中取死
人骨作橛。以赤線纏之。釘彼設咄嚕形心上
彼即母馱。
又法取芥子和毒嚕地囉。日三時每時誦一
百八遍。稱彼名滿七日已。彼即命終。

又雄黃法者如前畫像法。取雄黃置於熱銅
器中。持誦者取五淨飲之身即清淨。置像於
舍利塔前。用根本真言。淨其精舍護身結
方隅界。用前眷屬真言。加持塗香燒香時花
飲食燈燭以申供養。或黑月八日或黑月十
四日。用四箇菩提葉承雄黃器。用三箇菩提
葉覆之。無菩提葉夜合葉亦得。念誦乃至三
相現。所謂煖煙光。若煖相見取塗足。即離
地一􂞝日行千里。若煙相見則得安怛但
那。若光相見則飛騰虛空。一切無能沮壞。

若於路中所逢象馬車乘自開路避之。行者
作法時。應著黃衣及以黃神線角落如披袈娑＝裟【乙】娑＝裟【乙】【CB】裟裟。若求安膳那成就。以青埿染衣服著。或服
赤衣。神線亦如是。金剛手菩薩作如是說。

我今說漫荼羅。當用正月九月於黑分。先應
令欲念誦者殷重供養師。然後取吉祥木長
十二指。誦真言加持一千八遍。為欲念誦者
作護摩。護摩已方引入漫荼羅受灌頂其以
曾作先行法者。應畫漫荼羅。用五色粉撚成
四門。門外畫摽分漫荼羅為三分。中取半
分為門。當上門以香粉畫佛世尊坐蓮華座。
右邊畫觀自在菩薩住蓮華上。左邊畫金剛
手菩薩住蓮華上。當下門畫聖迦抳忿怒金
剛童子住蓮華上。遍身光焰。四角應畫二股
金剛杵。以蛇纏杵。并有光焰。門門置賢瓶。
壇中心置一瓶滿盛香水。以細繒帛繫瓶頸。
各以真言加持一百八遍。變成金剛水。以用
灌弟子頂。於此漫荼羅中得此灌頂已。一切
悉地皆得現前。由入此漫荼羅及見漫荼羅故。從此已後纔結契念誦。頓集無量功德所
求皆得成就。已說漫荼羅儀軌品竟。
聖迦抳忿怒金剛童子菩薩成就儀軌經卷
上



聖迦柅忿怒金剛童子菩薩成就
儀軌經卷中

大興善寺三藏沙門大廣智
不空奉　詔譯

我今復說作先行法。於舍利塔前安本尊
像。於三月十五日塗壇隨力供養。取沈香搵
酥蜜酪。晝夜擲火中護摩。一誦真言一擲爐
中。若道場中幡花搖動。持誦者當知即有効
驗。即於晨朝供養三寶。七日內獲得財寶豐
饒。所求榮官皆得稱意。及得金銀珠玉七寶
等。

又法欲令空中出火者。視望空誦真言二十
一遍。意念即空中火出。

又法欲令天雨者。觀虛空誦真言二十一遍
即降甘雨。取雨水獻佛。已後所作皆得成就。

又法欲得空中雨花者。觀虛空誦真言二十
一遍。即於空中雨種種花。

又法欲令若男若女歡喜者。以安息香作丸。誦真言二十一遍。〔一遍〕－【丁】＊一遍一稱彼名。投火中即得歡喜
一遍一稱彼名。投火中即
得歡喜。

又法加持菖蒲二十一遍口中含。共人論議皆即得勝。

又法若毘那夜迦來。相逼惱作障難者。纔憶
念真言。一切皆得消散。若常念誦不間注意
於彼。障者并親族眷屬皆自滅壞。

又法（欲）＋得【甲】【乙】【丙】得先行成就者。應畫聖金剛童子像。或於素上或於板上畫之。其像作忿怒形。以蛇為瓔珞。腰絛臂釧。二自瞋怒。黑月八日起首。行者應飲乳或食大麥。誦真言十萬遍。即先行成就得先行成就者。應畫聖金剛童子像。
或於素上或於板上畫之。其像作忿怒形。以
蛇為瓔珞。腰絛臂釧。二自瞋怒。黑月八日起
首。行者應飲乳或食大麥。誦真言十萬遍。即
先行成就。

又法從黑月一日起首。對此像前每日三時
誦真言。時別一千八遍。燒安息香丸護摩。
至於月盡所求皆得。

又法對此像前。以蓮華搵酥蜜酪。誦真言
一千遍一遍一擲火中護摩。即獲伏藏。

又法迦腩摩花搵酥蜜酪護摩。誦真言一千
八遍。一遍一投火中。一切有情皆得歡喜
順伏。

又法欲衣服者。於趣海河入水立至胸。取
有蘂花誦真言一千八遍。一遍一擲水中。即
得衣裳十副。

又法對像前。取蘇摩那花搵酥蜜酪護摩。於
七日中日三時。時別誦真言一千八遍。一遍
一擲於火中。一切人恭敬得為邑主。
又法欲得摧伏設咄嚕者。取人骨以為橛。作
彼人形或畫或揑。加持一百八遍釘於心上。
即得摧伏。
又法欲摧彼設咄嚕令麼囉者。取燒屍殘木
作橛。磨紫檀香以塗橛上。取屍林中帛纏
橛。釘彼設咄嚕如前形頭上。彼設咄嚕即母
馱。
又法欲令設咄嚕國界疲病起者。取老烏＝鳥【甲】烏
翅搵嚕地囉。於三角爐中誦真言七千遍。滿七日已彼盡疫病烏
翅搵嚕地囉。於三角爐中誦真言七千遍。滿
七日已彼盡疫病。

我今復說畫像法。或於白㲲或於㲲素上或板
上不應用皮膠。畫師應潔淨受八戒。畫聖金
剛童子像作忿怒形。虎皮為裙。右手把金剛
杵。左手作施願。持誦人對此像。於舍利塔前
作先行法已。以香花供養此像。前應作方爐
作增益法。取沈香木可長大指節搵酥合油。
七日日三時。每時誦真言一百八遍。一遍一
擲火中護摩。滿七日已。得持明仙安怛但
那。足離於地行疾如風。所聞永不忘。

又法欲得成就藥丸者。取羯抳迦羅華蘂龍
花𧄜白檀香。此等細擣熟研。又取象脂(其象年滿
二十。額上自有文。烈即有脂流。異種相者)取此脂和上件藥為丸。
和此藥時取鬼宿日。令童女沐浴著新淨衣。
擣篩香藥及丸作七丸。丸如梧桐子。陰乾丸
藥法(以大指頭指撚藥。其指融臘塗。又取竹漠怗臘上。意不欲有指文印藥上。若有指文。藥無靈驗)
其藥丸取生沈香木作合子。盛對像前結淨。
三時念誦。乃至合子中作佉吒佉吒聲。即取
一丸藥供養本尊。一丸奉師一丸供養先成
就者。又取一丸分與助伴。餘者三丸以熟金
銀薄重重裹之。於口中含即得安怛但那。滅
影藏形。

又法欲破他敵者。取花置死人身上。然後收
取燒屍殘木。燃火護摩七日。取月黑分或
中夜或日中。每時誦真言一百八遍。對三角
爐前。面向南坐。稱彼將帥名。用前花以真
言加持。一遍一擲火中。彼軍即破。

又法欲令淨行婆羅門歡喜者。取俱嬾拏迦
花。常稱彼人名。七日內作護摩。誦真言投花
火中。即得歡喜。

又法欲得庶人歡喜者。取有香花投火中護摩。即得歡喜。
又法令田農人歡喜者。取水生花護摩。即得
歡喜。

又法於舍利塔前取牛黃。加持一百八遍用
點額。所行履處。一切見者皆敬愛歡喜。

又法取骨屢草嫰苗。搵酥護摩誦真言一千
八遍。一遍一擲火中。即得一切災難悉皆殄
滅及增壽命。

又法先已降伏者欲息彼苦。三時以乳護摩。
彼苦則得消除。

又法欲求聞持不忘日誦萬言者。對聖迦抳
金剛童子像種種供養。於銀器中盛酥。取酥
法如下當明。念誦乃至三相現。隨上中下。皆
得聞持不忘。

又法欲得雄黃成就延壽者。持誦人飲乳食
大麥。誦真言十萬遍。對摩醯首羅像前。取
雄黃盛於熟銅器中。以七箇菩提樹葉如前
上下覆蓋。兼施八方天供養粥。誠心念誦。或
有伴或無伴。應護自身結甲冑印。念誦乃至
三相見。若光相壽命一萬歲(上中下如前)。

又法欲得敬重者。以鐵作輪或三戟叉。於舍
利塔前安金剛手菩薩像廣大供養。置壇中
以右手按上。無間斷念誦。乃至質致質致聲。
當知成就。手把叉或輪。一切天人即皆順伏。
敬重彼人如佛無異。

又取河兩岸土揑作頭指形壇中。以金剛杵
按上念誦。乃至金剛杵及指來近身。當知此指成就。從此已後手把此指。欲鉤召龍天八
部若男若女畜生及禽獸等。真言句中稱彼
類等名。迅疾如風。即至行者所。使令所作
皆得順伏。

又法若成就牛黃延壽法者。對金剛童子像
前塗壇供養。於熟銅器中置牛黃。念誦。乃至
光出手把。即壽命五千年(上中等可知)。

又法取七箇蚯蚓糞泥。加持塗圓壇。坐於圓
壇上念誦。乃至空中有天妙藥下來。纔執此
藥身如金剛手菩薩。

又法欲成就蓮華法者。取紫檀木雕作開敷
蓮花。於舍利塔像前念誦。乃至光現。則得變
為持明仙最為尊貴。若所至持明仙所居住
洞之處。一切天龍八部皆得隨順。

又法被毒蟲所囓鬼魅病等。或瘧或被毒藥
所中。取水加持七遍。灑彼或飲即得除愈。

又法欲得縛撲問事。一日一夜不食念誦。其
法即成。或童子或童女。令澡浴著新淨衣。塗
拭圓壇令坐。縛問過未來事皆悉得知。持
誦者當須淨信敬重三寶。金剛手菩薩愍念
一切有情。欲令安樂利益故說。

此經蘇悉地大明王教中第六品一品是。此
法南天竺國境。苾芻訶哩拔摩。於此法中持
誦得大効驗成就。此法設令犯四重五無間
罪。現生持誦無成就分者。由入曼荼羅受灌
頂。念誦現生則得一切成就。何況餘淨住具
戒行者。

又法設先持誦未有功効者。但臨時念誦即得成就。

又法取牛黃末加持一千八遍用點額。一切
人見皆悉歡喜。若在軍陣刀箭皆不著身。

又法取齒木搵油嚼揩齒。當即獲美食。

又法晨朝取水一掬。加持七遍飲之。不求飲
食飲食自至。

又法左手把袈裟角。加持二十一遍共人論
議。皆悉得勝辭辯無礙。

又法經過賊境一心念誦。即不被劫奪傷害。

又法取佉陀羅木護摩。除一切鬼魅。

又法取佉陀羅木灰。散彼持誦人。即彼人持
誦無効。若欲解時心誦真言一遍即解。

又法婦人難產者。取酥一兩加持二十一遍
令服。即得易產不受諸苦。

又法欲令惡人歡喜者。取蠟揑作彼人形。安
於脾上加持一千八遍。暴惡忿怒人。皆得敬
順歡喜。

又法對本尊像前。獻白花一千八枚。即一切
恭敬順伏。

又法欲令男女恭敬者。於男女前誦真言一千八遍。即恭敬順伏。

又法持誦者。或飲乳或食大麥。取蚯蚓糞揑
作和修吉龍王形。持誦者坐彼王上念誦。若
動搖當知法成就。龍王每日能供十二人食。
亦能說過去未來事。

又法持誦者。飲乳或食大麥。對像前誦真言百千遍。即獲財寶無限。

又法從一月乞食以自存濟。至於白月十四
日夜對此像前。廣設供養念誦。乃至像動即
得安怛但那。安怛但那成就中最為尊上。心
念百味飲食。則得壽命五千歲。

又法持誦者。入恒河立水至胸。誦真言十萬
遍。然後於恒河洲中印沙塔加持。即將本尊
像置河岸側。以酥蜜酪相和護摩。一切龍即
來降伏。所處分事皆得成辦。

又法於獨樹下印緣起。偈塔。誦真言滿十萬遍已。令剋鏤匠受八戒。取菩提樹木作三＝二【甲】三
戟叉。加持十萬遍。以種種香塗上。以右手持叉。晝夜念誦。其戟叉出焰。則變身成摩醯首羅天。即能調伏難調伏者。無能沮壞三
戟叉。加持十萬遍。以種種香塗上。以右手持
叉。晝夜念誦。其戟叉出焰。則變身成摩醯
首羅天。即能調伏難調伏者。無能沮壞。

又法乘船入海。誦真言十萬遍。海龍王即來
現身。所求皆得。海龍王獻行者摩尼寶珠。纔
受已便為持明仙。即飛騰虛空。一切持明仙
中為最尊。

又法令金銅匠受八戒。取熟銅作賢瓶。於中
置少分穀麥等一切種子。及諸靈藥及金銀
七寶等少分。塗拭漫荼羅。每日三時供養。置
瓶於壇中。於神通月取月一日。起首念誦至
十五日。無間斷念誦加持瓶。其瓶有光焰現。
則手持閼伽供養聖眾敬謝。即取瓶置於淨
處。所須物內手入瓶中。所須一切財寶車
乘衣服世間受用玩具。隨所意求皆悉獲得。
瓶中所出得物。先供養本尊。其瓶須誦真言
加持防護。不爾恐諸魔來。盜竊瓶將去。應
知。

又法於入海河入水立至胸。誦真言十萬遍。
然後印塔或泥或沙。則於像前廣設供養。用
水精作如意寶。或用泥作安於右掌中。結跏
趺坐念誦。乃至放光。即成如意寶。得為持明
仙。

又法於舍利塔前安像。於神通月十五日。像
前依法廣供養然燈。右手持寶幢。幢上繫帛
繒垂下。念誦乃至放光。則得如意幢成就。為
持明仙。

又法於神通月十五日。對像前廣供養。取般
若波羅蜜經夾。以香泥塗夾。以花鬘纏供養。
置於左手結跏趺坐。念誦乃至放光。則得通
達一切佛法無礙解辯。為持明仙遍遊六趣。
廣能利樂無邊有情。至無上菩提。

又法飲乳食大麥。於大海岸獨樹下。七日三
時。時別誦真言一千八遍。大海中所有寶。
悉皆踊出恣意取之。

又法食菉豆。於山上誦真言一千八遍。則見
山中一切金。恣意取之。

又法加持酥一千八遍。與無子息女人喫。即
有男女。

又法取醍醐加持一百八遍塗身。入火不燒
入水不溺。若當念誦。不被一切毒藥所中。

又法念誦者。應作先行法。於黑月八日十四
日廣大供養本尊。即僧次請眾僧供養。以雄
黃於道場中地上。畫百葉蓮花。中坐念誦。乃
至地裂踊出蓮花。於蓮花葉上有十六持明
仙現。即共彼仙圍遶飛騰虛空。持誦者成就
已。但所見人彼人亦得飛騰。或有人若遇
見成持誦成就者。亦得飛騰虛空。即此蓮
華變成寶莊嚴宮殿。壽命中劫。若命終後即
得往生淨妙佛國。

又法加持水一千八遍。用溉灌枯樹即生枝
葉花果。

又法於枯涸河中念誦。水則盈滿。

又法被河水漂溺。設令解浮困乏無力。念誦
真言則得淺處。

又法欲得彼人敬者。取白芥子誦真言一千
八遍護摩。取淨土揑作彼人形安像前。念誦
真言一千八遍。一遍一稱彼名。即得敬順。
又法欲求寺主歡喜者。對像前燒遏迦木護
摩。七日日三時。時別誦真言一千八遍。一
遍一擲即得歡喜。
又法欲得作寺主者。對像前。取骨屢草嫰苗
搵酥護摩。七日日三時。時別誦真言一千八
遍。則得如願。

又法願得僧大眾歡喜者。對像前獻花一千
八枚。一誦真言。一獻即得。

又法常能持誦皆獲財寶。

又法取安息香一千八丸用護摩。得一千兩。

又法對像前。以薰陸香護摩七夜。夜別誦真
言一千八遍。一遍一擲火中。即得伏藏。

又法欲得怨家歡喜者。對像前。以白芥子護
摩。七日日三時。時別誦真言一千八遍。一遍
一擲火中。即得一切怨家降伏歡喜。

又法取紫鑛護摩。七日日三時。時別誦真言
一千八遍。一遍一擲火中。即得一切人恭敬
歸伏。

又法取粳米護摩。七日日三時。時別誦真
言一千八遍。一遍一擲火中。即得一千貫
錢。

又法從白月一日。一日一夜不食。於趣海河
入水立至胸。取蘇摩那花十萬枚。誦真言一
遍。加持一花供養擲水中。獲金百兩。

又法加持油一千八遍。塗刀箭傷瘡即差。

又法取土塊加持七遍。擲於水中。水中磨竭
魚及黿鼉龜鼈。皆被噤口不能傷人。

又法於白月十三日至十五日。三日不食念
誦。然後入河中水至臍。獻花一十八枚。誦
真言一遍擲一花於水中。即得一副衣。價直
千金錢。
又法月蝕時。於舍利塔前取相思子。曝乾
擣為末。和酥蜜作丸。置熟銅器中。取菩提
葉七枚。覆蓋器如前念誦。乃至光相現分藥
供養。如前取服。即得聞持不忘日誦萬言。

又法以此聖迦抳忿怒金剛童子真言加持。
一切疾病皆得除愈。

又法遍身疼痛或寒熱病。若一日二日三日
四日。或恒常患。加持油麻油一百八遍或
二十一遍。用塗即得除愈。

又法鬼瘧毘舍遮瘧部多諸鬼魅瘧。以真言
加持白縷。結索帶之即差。

又法婦人難產。加持油麻油二十一遍。塗臍
下腰胯。即得易產不受諸苦。
又法欲入軍陣鬪戰。書此真言於樺皮上或
絹素上。加持一千八遍繫於右臂。所向無敵
有大威德。
又法於根本像前一日一夜不食。於趣海河
側飲乳或食大麥。於水中取開敷蓮華十萬
莖。誦真言一遍。擲一花於水中。即得大伏
藏。
又法於有舍利塔前安本尊像。取佉陀羅木
然火。取蓮華三萬莖。誦真言一遍。一擲於火
中滿已。則見本尊現前。即獻閼伽供養。所願
皆滿。

又法取沈香水對本尊像前。取犢牛糞和酥
蜜酪護摩。誦真言七千遍。則有一黃牛來。又
取犢子糞和酥蜜酪。誦真言二萬遍。如前護
摩其牛必來。取其乳供得千人。

又法對滿賢大將前。取蘇摩那花。日燒八
千。乃至六箇月滿已。即得金錢一千貫。

又法供養聖金剛童子像。從月一日至十五
日。每日漸加供養物。從月一日依僧次。初請
七僧供養日加一僧。至十五日滿已。其像出
語告言汝今成就。從是已後對像念誦。所求
皆得成就。

又法欲除身上疾病。令福德增長者。令童女
澡浴著新淨衣。右合五色線作結。加持一百
八遍繫右臂上。即疾病消除福德增長。

又法於趣海河水中取黑油麻。以三指頭撮
誦真言。一遍一擲一撮於水中滿八千遍。即
得穀麥豐饒。

又法每日取有香氣花一百八枚。誦真言一
遍一獻本尊。滿已則獲大福德。

又法每日取牛膝搵酥蜜酪七日護摩。每時誦真言一百八遍。一遍一擲火中滿七日已。則獲莊園一所。

又法取百合莖然火。取菖蒲一千八段搵酥
護摩。一誦真言。一擲火中。取灰於額上點。即
得安怛但那。如一遍不成就。至第二第三必
得成就。

又法欲令輔相敬愛者。對像前以白芥子。七日護摩日三時。每時誦真言一百八遍。以三指撮少許。一遍一擲火中。即隨順奉命。

又法於菩提樹下(夜合樹亦得)供養聖者像。取牛
膝草搵酥蜜酪護摩。誦真言一千八遍。一稱
真言一擲火中。即得象馬驢騾牛水牛等。自
來隨順驅使。

又法春三月黑分受八戒。於舍利塔前塗壇
香華供養。日日僧次請僧齋。取瓦瓶底不黑
者四枚滿盛水。持種種香種種藥少分置於
瓶中。一一瓶誦真言加持一千八遍。至四月
黑分八日。早朝烏未鳴時令男女沐浴。對本
尊像前取屍林燒屍火及殘木。取迴香華護
摩。誦真言十萬遍。一誦真言一擲火中。即得
家中飲食無有窮盡。應廣惠施。

又法若被囚禁枷鎖。纔誦真言即得枷鎖解
脫。

又法於神通月對根本像前。飲乳食大麥。從
十三日至十五日。三日不間斷念誦。聖者即
來。燈焰增盛地動像動。出聲告行者言汝今
成就。從此已後對像前念誦。所求皆得成
就。

又法應作先行法。六箇月念誦。然後於舍利塔前安像。又更六箇月念誦。念誦滿已。即得五千金錢。

又法於有舍利塔前誦真言十萬遍。所作重
罪應墮惡道。皆得消滅。

又法每日烏未鳴時。取胡椒七顆加持二十
一遍。自食。即得聞持日誦一百五千偈。乃
至終身永不廢忘。

又法取毘梨勒木搵酥蜜酪。對像前護摩。誦
真言十萬遍。十萬遍滿已。於中夜即得金錢
一百。取半應供養三寶。

又法欲自他增益者。乳木搵酥蜜酪。護摩三
日日三時時一千八遍。誦真言。一遍一擲火
中。所求榮官財產聰慧增壽悉皆獲得。

又法於恒河兩岸遠人間擣帛杵聲處。取土
作方七肘壇。於壇上畫千葉蓮華。於蓮華上
以如來一磔手(凡人一肘量)取五種金(金銀銅錫鐵)相和。銷
為一輪置於花上。用種種花供養。壇四邊然
酥燈七盞。四方置四瓶滿盛香水。瓶中置七
寶少許。瓶上安俱緣果。應燒薰陸香沈香室
利吠瑟吒迦香安息香。應施四方天食。東方
施粳米酪飯。南方施水和粳米飯。西方施粳
米粆糖飯。北方施乳粳米粥。對此壇前以波
羅奢木然火。取牛膝草一千段搵酥護摩。先
誦真言加持七遍。然後一遍一擲火中牛膝。
滿已其輪放光。手持此輪即得飛騰虛空。一
切持明仙見皆悉順伏。承事如佛。

又法於白月十五日月蝕時行者受八戒。對
舍利塔一日一夜不食。取瞿摩夷未墮地者
塗一圓壇。大小如一牛皮許取黃乳牛犢母
子同色者。令童女搆乳酪抨酥。取酥七兩置
於金銀器中。以左手持酥。以右手無名指攪
酥誦真言。若暖飲之得聞持不忘日誦萬言。
一誦已後乃至終身更不廢忘。若得煙相。一
切人見者愛敬尊重。光相現者。則得安怛但
那成就(分酥供養及自食如前應知)。

又法取天門冬護摩。誦真言一千八遍已。然
後取灰置於四瓶中滿盛水。一一瓶加持一
千八遍。所有患鬼魅癩癎被厭禱者。先令澡
浴著新淨衣。於淨處塗一圓壇。上安一床子。
令患者坐。取前加持水瓶。持誦者誦真言不
間斷。頂上及身澆之。所有病患災難並得除
差。
又法取無能勝花一千八枚護摩。誦真言一
千八遍。一遍一擲火中。入軍陣鬪戰皆得大
勝。
又法令童女合線。誦真言加持。結繫於左臂
上。不被毒蟲毒藥所中。

又法若於城邑聚落有疫病流行。於中夜塗
一小壇。供養白食。取乳木柴然火。取酥護
摩。誦真言一千八遍。一誦一稱國王名投酥
火中。疫病遠離國界。

又法欲降伏鳩盤茶鬼。取冬瓜蔓藤。長十
指截一千八莖。搵酥護摩。誦真言一千八遍。
一遍一擲火中。其鬼即皆降伏。
又法欲調伏餓鬼者。取油麻末護摩。誦真言
一千八遍。一遍以三指撮一擲火中。即得降
伏。
又法欲調伏毘舍遮鬼。取塚間破帛護摩。誦
真言一千八遍。一遍擲一片子投火中。即得
降伏。

又法欲得降伏藥叉者。取尼拘陀樹木長十
指截搵酥蜜酪護摩。誦真言一千八遍。一誦
一擲火中。即得降伏。

又法欲得降伏癲癎鬼。吸人精氣病鬼。取黑
羊毛護摩。誦真言一千八遍。取一撮擲於火
中。彼鬼伏已病者除愈。

又法欲降伏摩醯首羅者。取安息香作一千
八丸。搵酥護摩。誦真言一千八遍。一遍一
擲火中。一切摩醯首羅所有使者。悉皆降伏
驅使。能成辦一切事。

又法取雄黃一兩。若買隨彼索價稱口與錢。
用婆羅門皂莢木(亦云蜜桐樹木)柴然火。燒雄黃如
火色已。却收取置熟銅器中。以酥澆雄黃上。
其酥取黃牛母子同色者。令童女搆乳臥酪
抨酥。取酥蜜酪各別盛器中供養本尊。收取
雄黃盛於熟銅合子中。候月蝕時。從十三日
至十五日三日斷食。對舍利塔前面向北坐。
取菩提葉七枚。四枚敷合下三枚覆合上。無
間斷念誦。若暖相現取點額。一切人見悉皆
歡喜。若煙相現則安怛但那成就。若光相現
則飛騰虛空。如是依前法求成就雌黃牛黃
安膳那法。皆得。唯牛黃法少異於此。牛黃法
取白月十五日。於荷葉中裹牛黃。安於二手
中合掌。無間念誦加持。乃至三相現所獲果
報如前。

又法以五金作蓮華。取欝金香牛黃龍惱香
研作末。取天雨水和為七丸。置於舍利塔前
安像念誦。以右手按藥乃至放光。則飛騰虛
空為持明仙壽命一萬歲。若以真言加持頭
冠臂釧瓔珞腰絛。皆得成就如前。

又法於有舍利塔前安本尊像。若俗人應受八戒。於像前廣設供養。以遏迦木然火。取佉陀羅木長十指＋（截）【甲】指。兩頭搵酥。從白月十四日起手＝首【甲】手護摩。至十五日每日用佉陀羅木一千八段。誦真言一千八遍。一遍一擲火中指。兩頭搵酥。從白月十四日起
手護摩。至十五日每日用佉陀羅木一千八
段。誦真言一千八遍。一遍一擲火中。設令破
戒壞行。所為所作尚得成就。何況清淨具戒
行者。

又法取犢子瞿摩夷護摩七日。每夜一時
誦真言一千八遍。一遍取瞿摩夷少許一擲
火中。即得牛一百頭。

又法取佉陀羅木。搵酥蜜酪。護摩三日＋（日）【甲】【丁】日
三時。每時誦真言一千八遍。一遍一擲火中。即獲得伏藏。若廣設供養。其伏藏用之無盡日
三時。每時誦真言一千八遍。一遍一擲火
中。即獲得伏藏。若廣設供養。其伏藏用之無
盡。

又法入河中立水至胸。取蓮華搵檀香(其檀香磨如泥)。
誦真言百千遍。一遍一擲水中。所得伏藏積
如蓮華。

又法取吉祥木一千八段搵酥。護摩三日日
三時。每時誦真言一千八遍。一遍一擲火中。
即得財寶豐饒。

又法取烏油麻稻穀花相和。對像前護摩三
日日三時。時別誦真言一千八遍。一遍一擲
火中。即得家中飲食無盡。

又法欲得降伏一切龍者。取種種花護摩
三日日三時。時別誦真言一千八遍。一遍一
擲火中。即得一切龍降伏。

又法欲得降伏藥叉者。對像前取安息香丸。
護摩七日日三時。時別誦真言一千八遍。一
遍一擲火中。即得一切藥叉降伏。

又法欲召藥叉女者。取無憂木准前藥叉護
摩法。即召得藥叉女來恭敬承事。所須一切
衣服飲食。及諸財寶隨意供給。

又法對於根本像前。取沈香木搵酥。護摩三
七日日三時。每時一千八遍。一誦真言一擲
火中。即得一切諸天歡喜助護。災難消滅福
德增長。

又法若被囚禁。夜時澡浴著新淨衣服。誦真
言一千八遍。囚禁者即得解脫。

又法若被人瞋怒欲相損害者。取油麻滓及
糠油麻護摩。誦真言一千八遍。一遍一擲火
中。即得彼人歡喜。

又法取骨屢草嫰苗護摩七夜。夜別誦真言一千八遍。一遍一擲火中。即得衣服無量。

又法誦真言加持菖蒲一千八遍。繫於臂上。
於他人邊出言所求皆得稱意。

又法若常念誦。於怨敵得勝不被侵陵。

又法燒安息香十萬丸。無間斷念誦護摩。即
得錢十萬。
又法對像前廣設供養。右旋敷菩提葉。安劍
於葉上念誦。乃至放光即獻閼伽供養本尊。
以右手執劍得三相現。即共千人并諸眷屬。
同時飛騰虛空。至本尊宮殿。若遊諸持明仙
宮。彼皆不能沮壞。與諸眷屬壽命同得一百
萬歲。
又法取菖蒲護摩。誦真言一千八遍。一遍一
擲火中。即得財寶。

又法取旗幡以真言加持一百八遍。以香華
并酪七椀供養旗幡及獻閼伽。即持此旗引
軍前彼軍見旗幡彼軍自破。

又法若城邑被奪。應對像前取黃色花七日
護摩。日日於像前誦真言一千八遍。一遍一
擲火中。先有城邑被他敵所奪。即皆却得。

又法應作先行法。取白芥子七日七夜護摩
一月內其宅中雨寶。

又法以吉祥木然火。對像前護摩。誦真言一
千八遍。一遍一擲火中。即得伏藏或得富
饒。
又法對像前廣設供養。取迴香花搵酥護摩。
誦真言十萬遍。一遍一擲火中。即得財寶。
又法於舍利塔前安像。取青蓮華十萬莖護
摩。誦真言十萬遍。一遍一擲火中。即得一所
莊園。

又法對像前香花供養。持誦者飲乳食大麥。
取蓮華一千八莖搵酥護摩。誦真言一千八
遍。一遍一擲火中得金千兩。

又法對像前取赤蓮華十萬莖護摩。誦真言
十萬遍。一遍一擲火中。心所願求悉皆得
之。

又法欲求官者。取白花一萬枚搵酥護摩。誦
真言一萬遍。一遍一擲火中。即得官祿高
遷。

又法取鐵末護摩。誦真言一萬遍。一遍取一
撮投火中。即獲金錢一千。
又法取欝金香搵香油護摩。誦真言十萬遍。
每一遍取少許投火中。能滿一切勝願。
又法取一切香護摩。誦真言十萬遍。一遍一
擲火中。被隣國所奪城邑。即皆却得。
又法取龍腦香護摩。誦真言十萬遍。一遍一
擲火中。即獲金錢一千枚。

又法取沈水香護摩。誦真言十萬遍。一遍一
擲火中。日誦萬言耳所曾聞經典。乃至終身
不忘。

又法取小庸樹木搵香油護摩。誦真言十萬遍。一遍一擲火中。一切疾病皆悉除差。

又法取苦練子搵香油。誦真言十萬遍。一
切囚閉被禁縛人皆得解脫。

又法取黃乳牛犢子與母同色者。搆乳成酪
抨酥於金器中盛。誦真言加持十萬遍即喫。
得聞持不忘日誦萬言。

又法若見怨家心誦真言。彼起慈心不能為
害。

又法患一切疾病。誦真言加持楊枝。拂即除
愈。

又法取白檀香搵油護摩。誦真言十萬遍。一
遍一擲火中。即獲金錢一千枚。

又法取五色線結索。以真言加持七遍繫臂。
一切鬼魅悉皆遠離。

又法加持淨灰七遍。遶壇散之即成結界。

又法結界者。誦真言一百八遍。加持土塊右
旋擲大軍四邊。即成大威德界。彼惡賊不能
相近。

又法婦人不收男女者。月經後取母子同色
牛乳。誦真言一百八遍加持。令彼女人禮拜
諸佛菩薩令飲。又煮乳粥和酥。加持一百八
遍然後食。即生福德具相之男。

又法應作先行法。於像前香花供養取沈香
可如大拇指節。搵酥合油護摩。七日日三時。
時別誦真言一千八遍。一遍一擲火中。即得
持明仙。安怛但那成就。足離地疾行日行千
里。及得聞持不忘。

又法於趣海河。行者入水中立至胸。先須具齋戒。取有蘂花一千八枚。誦真言一千八遍。一遍一擲水中。即得衣十副。
聖迦抳忿怒金剛童子菩薩成就儀軌經卷中



聖迦柅忿怒金剛童子菩薩成就
儀軌經卷下

大興善寺三藏沙門大廣智
不空奉　詔譯

我今說聖迦抳忿怒金剛童子縛撲印法。先
以瞿摩夷塗一圓壇一肘量。取七八歲童男
或童女著新淨衣。先令潔淨三日或七日。立
於壇中燒安悉香。先加持香七遍然後燒之。
又更取花加持七遍。置童子掌中令掩面。然
後行者結契誦真言。行者面向東。童子面向
西。其印相以二手內相叉作拳。二小指相鉤。
以二大指並竪。捻如鉤鎖形。安於額牢握。彼
童男童女即語。以二大指向外撥。童子即却
後遠行。二大指向身招。童子即向前來即成
鉤召。以印左右揮。其童子即隨印左右撲。舉
印向上童子即立。問其吉凶三世之事一一
皆實。所作一切事業速疾成就。

爾時金剛手菩薩以偈頌曰。

「　此金剛童子
　從我三昧生
　成辦一切事
　忿怒王大力
　即我金剛手
　調伏難調者
　能滅除諸罪
　暴惡諸藥叉
　及諸羅剎眾
　惱害修行者
　令彼速除滅
　忿怒大威德
　悉除不應疑
　梵王及帝釋
　水天諸天王
　及餘威德者
　剎那令滅壞
　修羅王眷屬
　自在那羅延
　龍王三界尊
　威猛無能制
　受持者應當
　入忿怒王定
　威德加金剛
　能伏難調者
　悉皆令順伏」


又法取蓮華或有香氣花護摩。所求皆得。

又法結印誦吽字真言。即得山岳摧倒。亦能
枯竭河水。亦能破阿修羅關鍵。此聖迦抳忿
怒金剛童子。有無量威德大神通力。

爾時金剛手菩薩告大眾言。此忿怒王善能
調伏難調者。為調伏故示諸方便。從於三昧
生此菩薩。適纔憶念。一切鬼魅悉皆馳走。一
切惡心眾生皆當損壞。一切災禍悉皆除滅。
若有人受持此金剛童子菩薩真言者。自然
成受三昧耶戒。若求悉地悉得成就無能沮
壞。一切世間人天常應供養。不墮諸惡趣速
證菩薩地成無上菩提。所說漫荼羅忿怒王大威德者。若有修行應入此漫茶羅受灌頂。此曼茶＝荼【甲】＊茶羅名為聖迦抳忿怒金剛童子壇茶羅名為聖迦抳忿怒金剛童子壇。爾
時金剛手祕密主。說聖迦抳金剛童子修行
法。有纔誦一遍。則能除一切災禍。能禁制象
馬水牛虎狼師子惡龍等。加持土塊擲彼身
上。則不能為害。被日月五星逼近本命宿者。
若能常念誦不招災禍。若除他人災者。以白
芥子和乳。稱彼人名護摩。則得息災。

又法彼羅剎鬼所持。纔憶念誦真言。即得解
脫。

又法若為怨家所逼害。當念誦真言。怨家即
慈心相向不能為害。

又法若有鬪諍言訟。取蘇摩那花護摩七夜。
每夜誦真言一百八遍。一擲火中。鬪諍言訟
即得消滅。

爾時金剛手祕密主菩薩。加持聖迦抳忿怒
金剛童子。若說漫茶羅。當分地拼線。阿闍
梨應淨其地以五色線拼壇。其壇八肘或十
二肘或十六肘。如先所說壇儀軌。則四方四
門。於中央畫蘇嚕蘇嚕大忿怒王金剛。於東
邊畫金剛手明王手持金剛杵。金剛手明王
右邊畫金剛於中金剛鉤明妃。左邊畫大抱
誐縛底明妃。南邊畫步擲金剛大恐怖眼等。
右邊畫難覩十大忿怒金剛。亦云菩薩。所謂
難覩忿怒金剛。水中忿怒金剛。降伏阿波羅
羅忿怒金剛。摧天忿怒金剛。恐怖天忿怒金
剛。須彌忿怒金剛。頂行忿怒金剛。寶峯忿怒
金剛。降三世忿怒金剛。光明熾盛忿怒金剛。
北邊青棒等十金剛。所謂青棒金剛。謨持
迦羅金剛。劫比羅金剛。大笑金剛。勇健步金
剛。舉足步金剛。魔醯首羅步金剛。一霹靂金
剛。摧伏金剛。大棒金剛。西邊畫難勝等八大
金剛。所謂難勝金剛忿怒金剛難持金剛。恐
怖金剛。極忿怒金剛。三世金剛。成就金剛大
忿怒金剛。若欲於他怨敵惡人得勝者。於壇
內四門。各各門右邊畫金剛恐怖忿怒菩薩。
左邊畫軍吒利金剛。於外四門。右邊畫霹靂
忿怒金剛。左邊畫金剛鎖忿怒金剛。於二忿
怒金剛首。應畫天阿修羅諸龍及諸魔。作
恐怖受降伏勢。於壇外界道畫諸天眾。以塗
香時花燒香飲食燈明置壇四邊。供養一切
諸菩薩金剛真言明主。各各聖者皆以本真
言迎請。迎請已獻閼迦供養。結印通誦諸聖
者真言。各各呈本三昧耶印。然後引弟子入
壇擲花。隨花著處聖者。便授與本尊真言。即
應灌頂。於此大忿怒漫荼羅。所求勝願及
破他敵則得滿足。由入此漫荼羅。一切疾病
鬼魅一切障難悉皆消滅。於此壇亦能成就
一切藥物安怛但那。入阿修羅宮悉皆成就。

爾時金剛祕密主見未來一切有情。為利益
安樂故。略說成辨一切漫茶羅。以少財寶
以少時分。須臾日月持誦者。但清淨住戒。兼
助伴清淨修行。或於白月一日或二日。或五
日或六日或八日或十四日。或於滿月十五
日。取如是等日起首修曼茶羅。或於城內
或於城外。或寺中或村邑聚落。於東北方花
菓茂盛。樹木叢林名花軟草寂靜處。於神通
月建立曼荼羅。如瞿呬耶經所說。治地淨地
兼分位已。應畫聖迦抳忿怒金剛童子曼荼
羅。此曼茶羅能成就一切事有大威德。若修
行者具諸律儀。依蘇悉地教主及依最勝經。
若求成就不久當得。所有鬼魅作障礙者。修
行者纔憶念誦持。以聖金剛童子威德。及餘
九執聖凡種種相貌。纔稱彼名四散馳走。若
見此曼荼羅得灌頂已。則得三昧耶戒。然後
從師受得真言印契儀軌。克獲成就如前所
說金剛明王經中法。若有勤勇者成就無疑。

我已曾說十種金剛女使者成就法。并六十四種小金剛使者法。求成就時亦依前經中儀則。

爾時金剛手祕密主在大眾中坐。告諸大眾
言。於當來世末法之時。有諸有情修行此教
者。有懈怠嬾惰不具真言律儀者。或惡龍損
害雷震作聲。或有迅疾諸魔變現種種身形。
惱亂持誦者。及諸布單那鬼吸人精氣鬼。并
於天趣之中。犯羅剎及諸母天眾等。或在須
彌山及諸寶山莊嚴之處。山峯河側巖窟林
野。大江池沼大樹大海。大河之間雲霧陂澤。
悅意花菓樹下。及興雲降雨山處故園故廟。
鳩盤荼鬼及諸使者一切鬼神。多依如上諸
處而住。欲作障難伺求人過。若持誦者不依
軌法。即為彼魔之所得便。為如是等種種有
情故說斯法。令持誦者不為眾魔之所得便。
我金剛手菩薩為愍念有情。示現真言王忿
怒形。由此真言威力。一切藥叉羅剎天眾。見
我者皆大怖畏。於一切求成就法中。一切真
言忿怒使者眾中。我為最勝王。金剛手菩薩。
哀愍難調於諸有情作障難者。為調伏彼故
說是真言。於三昧中示現此形從額流出。
是故一切真言。無比大威德大忿怒。大怖畏
大名稱。為護王及正法故。我祕密主說聖迦
抳金剛童子法。於此教中常作息災增益敬
愛等法。若有於佛教中起邪見。起瞋毒心滅
正法者。應作猛利心作降伏法。若彼降伏受
諸苦惱欲令除者。應用乳木作護摩。即得息
災。我今又說求悉地時能成辦諸事印加持
所成就物真言曰。

唵(一)引迦抳矩嚕二合引馱(二)薩嚩薩怛嚩二合

婆去孕羯囉(三)囉乞灑二合囉乞灑二合(四)

薩嚩捺囉二合尾野二合引抳娑嚩二合引

賀


澡洗印。准前獨股杵印。二大指並入掌。手腕
相著即成。真言曰。

唵(一)引迦抳矩嚕二合引馱(二)薩嚩薩

怛嚩二合引婆去野鉢囉二合娜娑曩二合引

曩迦黎(四)悉朕銘鉢囉二合拽蹉(五)

娑嚩二合引賀


道場掃地真言曰。

唵(一)引迦抳麼引囉野(二)吽引(三)


求成就時。縛難調者印。准前根本印。以二
大指。於掌中交即成。真言曰。

唵(一)引迦抳戍引灑野(二)薩嚩弩瑟鷠二合引(三)

滿馱野滿馱野(四)吽(五)發吒


廣大金剛心印。准前獨股杵印。以二大指掌
中相握即成。

廣大金剛隨心印。准前心印。以二大指並竪
即成。亦名蓮華金剛印。

最勝心印。准前最勝印。屈二小指。頭相拄即
成此印若種種障難家中不祥。結此印念誦
即皆消散。

最勝隨心印。准前最勝印。舒二無名指及二
小指即成。此印能辦一切事。若入阿修羅
宮時。亦用此印有大威力。

次說大鉤印。二手內相叉。二頭指屈如鉤即
成。此印三界中所有眾生之類。皆能召得。
若阿修羅女。於七日中聞召即來。

又說解拏吉儞印。如前獨股印。舒二小指二
頭指頭相合。餘六指內相叉。以二大指數數
開之。名為解拏吉儞印。非但解拏吉儞。亦
能除地居一切鬼魅。法此印應用根本真
言。

又說調伏一切龍印。准前獨股杵印。屈大指
入掌。以甲正相向。想彼龍在大指節間即成。
此印能伏一切龍祈雨止雨。一切諸龍見此
印如金翅鳥。若龍女見此印馳散遠去。纔結
此印亦能除一切毒虫所囓。由此印威力不
被傷害。若已被傷者即得除差。

又說驅擯一切難調有情印。二手內相叉。以
二大指面相合即成。此印有大威力。諸大力
天及惡鬼神。不順教者悉能驅逐。結此印用
根本真言。

常以峯印護自身。牆印護他身。以根本真言心及隨心真言。能開山破修羅關鍵。及驅擯一切惡人。

又法於掌中。以阿落得迦(唐云胭脂)書彼人名。
於掌中火炙掌。念誦真言。句中加彼人名。
須臾頃彼人被鉤召即至。

又法若持根本真言滿十萬遍。然後取安息
香作十萬丸作護摩。諸藥叉女毘舍支女皆
能召來。生恭敬心任種種驅使。

又法對忿怒像前。取屍林中燒屍灰。揑作彼
人鬼形。書彼名於彼形心上。置於忿怒像前
坐劫波羅。燒安息香護摩七夜每誦真言
一千八遍。一遍一擲火中。即召得諸類鬼神
來隨意驅使。
又法欲驅擯惡人出界者。燒糠護摩三日日
三時。每時誦真言一千八遍。一遍一投火
中。即得出界。

又法若有災難及恐怖處。誦真言八千遍。則
得災滅離諸怖畏。

又法被囚禁杻械枷鎖者。誦真言一千遍。枷鎖自落皆得解脫
。

又法對忿怒王像前。以粳米飯和蘇護摩。則
得家中飲食無盡。

又法加持牛黃＝黃牛【乙】牛黃一百八遍點於額上。一切人見者皆＋（得）【甲】皆歡喜牛黃一百八遍點於額上。一切
人見者皆歡喜。

又法取護摩灰點於頂上。入軍陣不被刀杖
所傷。於他敵得勝。

又法結忿怒童子根本印。對像前念誦真
言。句中加彼人名。誦一千八遍。則得百由旬
外所有一切有情類。皆來降伏。
又法穿掘取伏藏時。誦真言一千八遍。護惜
伏藏諸障難者。一切皆除。伏藏不變恣意取
得。
又法燒諸香護摩。則取七顆毘梨勒燒取灰。
又取屍陀林間帛和灰。揑作彼人形。對像前
坐彼形上。念誦三日日三時。每時誦真言一
千八遍。所召一切天龍八部鬼神。皆來驅使
悉得成辦。
又法鹽和芥子護摩七夜。別誦真言一千八
遍。大怨家即降伏。
又法取麻油粳米和酥蜜酪護摩。誦真言一
千八遍。所求皆得。
又法取嚼棄齒木燃火。取迦囉尾囉花(出嶺南人
呼名俱那衛花)一千八枚搵酥護摩。誦真言一千八
遍。一遍一擲火中。即得一切降伏。

又法若城邑聚落有疫病。入水念誦七夜。夜
別一千八遍。諸疫病悉除。

又法欲得降伏一切摩怒沙。心念誦真言即
至。
又法被一切毒藥所中。加持水七遍令飲即
得除差。

又法若求財寶。著新淨衣對像前。香埿塗一
小壇燒安悉香。誦真言一萬遍。則得財寶如
意。

又法對像前。以瞿摩夷塗壇誦真言。則設咄
嚕摧伏。
又法加持劍七遍。斫於厭禱處地。彼法則
破。
又法求豐財。安像於趣海河側。對像前取蓮
華。搵酥蜜酪護摩。誦真言十萬遍。一遍一
擲水中。則得豐財如意。

又法對像前專注意。誦真言三十萬遍。即見
聖者所求皆得。

又法天久霖雨。加持白芥子一百八遍。一遍
一擲上散虛空。霖雨即止。

又法取一男子死屍未損壞者。於屍陀林中
或四衢道。先與藥瀉以水灌洗。令瀉膓中
惡物出已。又以香湯洗身令淨。以香塗遍身。
帛繒纏𦜮覆形。花鬘嚴飾。取佉陀羅木作橛。
誦真言七遍。加持橛釘於頭邊。以髮繫橛上。
即持誦者於屍心上坐。面向東起慈心。勇
銳無恐怖。四方應置解念誦者四人執劍。持
誦者手持小鐵杓。酌鐵末寫屍口中。不間斷
念誦。其死屍即出舌。以利刀截取舌。右手把
變成劍色如青蓮。則兼諸眷屬飛騰虛空。為
持明仙王壽命一大劫。已後命終當生金剛
手菩薩宮中。

又法取吉祥木護摩。誦真言一千八遍。一遍一擲火中。即得一切人降伏
。

又法於屍陀林中共鬼交易賣。摩訶莽娑與
鬼。取長年藥安怛那藥寶劍伏藏金銀七寶。
當作法時用此金剛童子真言。護自身及助
伴皆得無礙。不被鬼幻惑。所求皆得成就。

又法欲破他敵者。將帥已下名。一一皆以真
言加持七遍。護身他敵即破。或以真言加持
水一千八遍。散灑軍眾不被傷害得勝。彼敵
退散。

又法以四瓷瓶底不黑者。取河流水滿盛。及
著少分諸香及諸藥。對像前誦真言加持一
百八遍。頂上澆灌。彼人念誦或自或他。久致
功夫由無現驗被諸魔嬈惱者及不祥鬼魅所
持。由作此灌頂澡洗法故。諸魔鬼等悉皆遠
離。福德熾盛速疾成就。

又法以真言加持香水一千八遍。身上散灑
鬼瘧皆得除愈。

又法於恒河岸側寂靜處。應作沙塔一千八
枚。高如來一搩量。隨力於塔前供養。一一
塔前應誦真言一千八遍。則神通自在得大
富貴。
又法於舍利塔前安像。誦真言一千八遍。所
求皆得。

又法取孔雀尾一莖。誦真言加持一百八遍。
若人被毒所中。以孔雀尾拂彼身上。皆得除
差。

又法取七蚯蚓糞塗小圓壇。於上坐誦真言
一萬遍。即先行法成就(先行者即真言法成功效神驗)然後不
擇時日宿直七日念誦。每日誦真言一千八
遍。即得金錢一千枚。

又法對像前取婆羅門蘭香葉護摩。誦真言一千八遍。則所求皆得。

又法誦真言加持索帶誦一遍結一結。或灑
水則成護身。誦兩遍則成結方隅界。誦三遍
護助伴誦四遍護漫荼羅。

又法於黑月八日一日一夜不食。取乳牛母
子同色者。瞿摩夷未墮地者。和土作童子像。
塗一小壇置像於中。其壇上廣設供養。對像
誦真言十萬遍。其像頭動或現餘應驗。當知
法成。所思念事皆得成就。金剛童子當於夢
中。現身示教應作不應作事。

又法取薰陸香。護摩三日日三時。時別誦真言一千八遍。即得金錢一百。

又法於黑月八日一日一夜不食。取芥子和
酥護摩。誦真言一千八遍。則得一千銀錢。
并得一所莊。

又法取室麗瑟漫得迦木然火。以骨屢草苗．
護摩。誦真言十萬遍。一誦真言一擲火中。即
得牛一千頭。

爾時金剛手菩薩摩訶薩。為利益安樂諸有
情故。說普通儀軌。欲為未來末法之時。淨信
修行樂大乘者。及懈怠嬾惰不具慧方便者。
速集福德智慧修真言行。為護持正法帝王。
令加持國界人民豐樂。無諸災禍吉祥福德。
是故說此妙真言門。時金剛手菩薩。即從眉
間出於光明。照觸加持聖迦抳忿怒金剛童
子菩薩已。即告伊舍那等梵王魔醯首羅諸
天等言。汝應頂受我之所說大忿怒明王金
剛童子。息災增益降伏敬愛。入修羅宮安怛
但那騰空等成就法。如上等儀汝等助護。速
令成就此聖迦抳忿怒金剛童子之法。勿生
疑惑如法奉行。

我今說補沙鐵法。

船釘鐵　鬪戰人身臂釧嚴具等鐵
　篸子鐵　連鎖鐵　孩子臂釧鐵　象身上草
帶等鐵　象牙衝擊鐵　床釘床子釘鐵　鬪
戰刀鐵(曾傷人者)　門釘鐵　努鐵　犁鐵　傘蓋
上鐵　藥臼鐵　馬銜鐵　脚鎙鐵　箭鏃鐵
　天象等鐵(已上鐵各等分合和打作金剛杵輪鉤劍鉞斧鉢徵婆等)

連鎖長如來一搩量。鉢徵娑長十二指量。杵
長(十六指)鉤十二指。輪一搩量(其輪圍遶輪有火焰)。

雄黃五兩(上品五兩中品三兩下品一兩餘藥准之)。

牛黃一兩。雌黃二兩。安膳那三分(乳研)酥七
兩。以五淨研。雄黃雌黃(以乳研)牛黃以酥研。
酥以香水灑。
聖迦抳忿怒金剛童子經法卷下