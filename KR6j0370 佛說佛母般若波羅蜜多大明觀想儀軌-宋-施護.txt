#+TITLE: 佛說佛母般若波羅蜜多大明觀想儀軌-宋-施護
#+DATE: 2018-05-12 10:23:51
#+SOURCE: github.com/kanripo/KR6j0370 master 71d1e9e1                


No. 1152
佛說佛母般若波羅蜜多大明觀
想儀軌

西天譯經三藏朝奉大夫試光祿卿
傳法大師賜紫臣施護奉　詔譯

爾時世尊。普為一切修出世間最上悉地者。
宣說佛母般若波羅蜜多大明觀想法。

彼大明曰。

那謨(引)婆誐嚩帝(引一句)阿哩也(二合)鉢囉(二合)倪
也(二合引)播(引)囉彌多(引)曳(引二)阿波哩彌多虞拏
(引)曳(引三)薄訖底(二合)嚩蹉邏(引)曳(引四)薩哩嚩(二
合)怛他(引)誐多倪也(二合引)那波哩布哩多(引)曳
(引五)薩埵嚩蹉邏(引)曳(引六)怛􂏔(切身)他(引七)唵(引)
提(引八)率嚕(二合)底(九)娑蜜哩(三合)底(十)尾惹曳(引
十一)莎(引)賀(引十二)

如是大明有大功德。最上最勝不可思議。諸
修瑜伽行者。若欲觀想此大明字求悉地法。
先當發起大菩提心。然後依法於自心上想淨
月輪。於月輪中觀想提字。從臍輪轉於心而
住。其字黃色是即般若波羅蜜多菩薩根本
心字。如是想已。復想此字即成般若波羅蜜
多菩薩。想此菩薩想身真金色有其六臂。
相好圓滿種種莊嚴頂戴寶冠。最上二手結
說法印。其印以二手作合掌。二中指入掌內
指面相合。二大指及二頭指。各各指面相捻。
餘指不動成印。餘手持般若波羅蜜多經。優
鉢羅華。爍吉帝等。依法觀想如是想已。又復
諦想般若波羅蜜多大明。最上甚深從無我
生。由如是觀般若波羅蜜多無我生故。即一
切法無我平等。以如是平等故。即從般若波
羅蜜多。出生無邊諸文字相。文字相者攝一
切相諸修瑜伽行者若聞。

唵引提引
　二字

當於頂上而作觀想若聞。

唵引詣引
　二字

當於舌端而作觀想若聞。

唵引𡁠仁齊切
　二字

當於二耳輪而作觀想。

復次修瑜伽行者若欲觀想此佛母般若波羅
蜜多大明文字應當諦誠於自心上觀想八葉
大紅蓮華成曼拏羅於八葉位分布觀想大明
文字是諸文字各於方位不相間雜於蓮華東
葉位想安布。

那謨引
　二字

於東南葉位想安布。

婆誐嚩帝引
　四字

於南葉位想安布。

阿哩也二合鉢囉二合倪也二合引播引囉彌多引

曳引
　九字

於西南葉位想安布。

阿波哩彌多虞拏引曳引
　八字

於西葉位想安布。

薄訖底二合嚩蹉邏引曳引
　六字

於西北葉位想安布。

薩哩嚩二合怛他引誐多倪也二合引那波

哩布哩多曳引
　十四字

於北葉位想安布。

薩埵嚩蹉邏引曳
　六字

於東北葉位想安布。

怛􂏔他引
　三字

此八葉位次第想已於蓮華中心當想安布。

唵引提引
二字

復於蓮華內圍想分布八位於東位想。

率嚕二合
一字

東南位想。

底
一字

南位想。

娑蜜哩三合


西南位想。

底
一字

西位想。

尾
一字

西北位想。

惹仁左切
一字

北位想。

曳引
一字

東北位想。

莎引賀引
二字

如是觀想大明文字。各安布已。即當依法諦
想文字真理法門。或復依法憶念持誦。於日
三時依法布壇。持誦一百八遍。或一千八十
遍。若一月或六月。乃至一年不間斷者。即得
最上勝悉地法。又復若聞若持若誦者。是人
當得聞持具足證空三摩地。如是佛母般若
波羅蜜多大明。最上甚深有大功德。修瑜伽
者應依法如是觀想。
佛說佛母般若波羅蜜多大明觀想儀軌