#+TITLE: 如意輪陀羅尼經-唐-菩提流志
#+DATE: 2016-06-11 12:29:00
#+SOURCE: github.com/kanripo/KR6j0287 master 4e32b6c9                


No. 1080 [Nos. 1081-1083]
如意輪陀羅尼經(此經出大蓮華金剛三昧耶加持祕密無障礙經)

唐天竺三藏＋（法師）【三】藏＋（法師）【宋】【元】【明】藏菩提流志譯藏菩提流志譯

* 序品第一

如是我聞。一時佛在雞喇斯山。與無央數菩
薩眾俱。爾時觀自在菩薩摩訶薩。從座而起
整理衣服。長跪合掌前白佛言。世尊我有大
蓮華峯金剛祕密無障礙如意輪陀羅尼明三
昧耶。能於一切勝福事業。所求皆得如意成
就。如來大慈許我說者。我當承佛神力。廣為
饒益一切有情意願故說。世尊是陀羅尼明。
有大威神如天意樹。為諸明仙雨大寶雨。所
欲皆得等摩尼珠。能滿一切有情一切勝願。
唯希如來慈哀加持。爾時世尊告觀自在菩
薩摩訶薩言。善哉善哉汝以大悲。為諸有情
故發是問。我已加持聽汝無礙說示如意輪
陀羅尼明。

爾時觀自在菩薩摩訶薩。承佛告旨顧及眷
屬。即起合掌修敬頂禮。繞佛三匝還坐本座。
以歡喜心。諦觀會眾熙怡微笑。即說根本陀
羅尼明曰。

娜謨囉怛娜二合那可反(上下同音)怛囉二合野

耶(一)娜麼阿去唎耶二合(二)嚩無可反嚧枳

諦濕嚩二合(同上音)囉耶(三)菩提薩埵耶(四)

摩訶薩埵耶(五)摩訶迦居邏反(下同音)嚕抳

迦耶(六)怛姪寧也反他去(七)唵喉中擡聲引呼之(八)斫羯

囉襪無遏反囉二合底振跢磨抳(九)摩訶

鉢頭途邑反謎(十)嚕嚕(十一)底瑟侘魑賈反(十二)入嚩無可反二合

攞(十三)阿去迦唎沙踈下反野(十四)虎𤙖二合(十五)

柿吒(十六)半音莎去嚩二合訶(十七)


大心陀羅尼明曰。

唵(同上)呼(一)鉢頭(同上音)麼(二)振跢麼抳(三)摩訶

入嚩(同上音)二合攞(四)虎𤙖二合(五)


小心陀羅尼明曰。

唵(同上)呼(一)嚩(同上音)囉娜鉢頭(同上音)謎(二)虎𤙖二合(三)



爾時觀自在菩薩摩訶薩。說此陀羅尼明時。
大地山林六返震動。一切天宮龍宮藥叉宮。
羅剎宮乾闥婆宮。阿素落宮迦樓羅宮。緊那
羅宮摩呼羅伽宮。皆大震動。種種諸惡大力
鬼神毘那夜迦。作障礙者皆大戰悚。諸魔宮
殿普大火起。是中魔王及魔眷屬生大怖懼。
一切鄙惡龍女神女。鬼女藥叉女。羅剎女乾
闥婆女。阿素落女迦樓羅女。緊那羅女摩呼
羅伽女。一時惶怖悶亂躄地。一切地獄皆自
門開。是中一切罪報有情皆得解脫。盡生天
界受勝安樂。

爾時諸天各持天諸種種殊勝安悉牛頭栴
檀。沈水末香塗香燒香。奇妙天花眾寶瓔珞。
釵璫環釧寶蓋頭冠。天諸衣服一切飾具。於
虛空中繽紛散雨。供養如來及會大眾。滿虛
空際起種種色雲。於其雲中無量天樂不鼓
自鳴。出不思議和雅音聲供養如來。見聞聽
者住慈忍力。如斯神變皆是觀自在菩薩摩
訶薩祕密如意輪陀羅尼呪神力所致。

爾時世尊出迦陵頻伽美妙梵聲。說深妙偈
讚觀自在菩薩摩訶薩曰。

「　善哉善哉善男子
　汝能愍念諸有情
　說是如意陀羅尼
　拯濟有情大勝益
　令信受者銷諸罪
　當超三界證菩提
　隨方若有修持者
　世出世願皆圓滿」


爾時世尊說斯偈已。復告觀自在菩薩摩訶
薩言。善男子汝當重為一切有情。說斯神
通陀羅尼呪受持法要。令當有情獲大善
利。

* 《如意輪陀羅尼經》破業障品第二

爾時觀自在菩薩摩訶薩。又白佛言世尊。若
有比丘比丘尼優婆塞優婆夷童男童女。於
此生身求大功德現報之者。當於晝夜依法
精勤。修持此如意輪陀羅尼呪。不假占擇日
月吉宿。亦不一日二日斷食。亦不沐浴亦不
作壇。著常衣服明水灑淨。如常齋食作成就
法。當於晝夜居淨室中面東趺坐。想觀自在
身。相好圓滿如日初出。放大光明坐蓮花上。
對在目前誦念不亂。燒沈水香運心供養。恭
敬禮拜隨心所辦。香花供獻而不斷絕。六時
時別一千八十遍。相續不絕。一一字誦滿三
落叉(梵云一洛叉唐云十萬)由住瑜伽觀法誦念。所有過
現五無間罪。極惡業障自然消滅。當見種種
諸大善夢。當知此則罪滅之相。聖觀自在加
被護念。由斯善根百千事業。舉心誦念一切
所為悉得成就。一切諸明神通威力。無能及
此如意輪陀羅尼明神通力者。所以者何。是
陀羅尼若有能信受持之者。過現造積四重
五逆十惡罪障。應墮阿毘地獄之者悉能消
滅。若一日二日三日四日。乃至七日熱病風
病。癀病痰病蠱毒厭禱。疔瘡疥癩癲癎風
痒。頭鼻眼耳脣舌牙齒。咽喉胸脇心腹腰背。
手足支節一切疾病。種種災厄魍魎鬼神。由
經誦念皆得除滅。一切藥叉囉剎毘那夜迦。
惡神鬼等悉不能害。刀兵水火惡風雷雹。王
難賊難怨讐等難不相橫害。一切惡相尠福
之業。惡星變怪皆自消滅。蚖蛇蝮蝎守宮蜘
蛛。師子虎狼一切惡獸亦不相害。若有軍陣
鬪戰官事諍訟。由明成就皆得解脫。若常五
更誦此陀羅尼一千八十遍者。如上諸事皆
得解脫自在如意。若能每日六時時別。誦此
陀羅尼一千八十遍者。聖觀自在夢覺現身。
住是人前告言善男子勿怖。欲求何願一切
施汝。或見阿彌陀佛。或見極樂世界。宮殿樓
閣莊嚴之事。或見極樂世界菩薩會眾。或見
十方一切諸佛菩薩大眾一切集會。或見聖
觀自在所住補陀落山七寶宮殿。或見自身
內外清淨。或見國王大臣恭敬供養。或見自
身過世所造一切罪障皆得消滅。當知斯人
當捨命後不受胎生。蓮花化生身相端好。著
天衣服而自莊飾。生生之處識宿命智乃至
菩提。更不墮於三惡道中。恒與一切諸佛菩
薩。同一生處住不退地。

* 《如意輪陀羅尼經》誦念法品第三

爾時觀自在菩薩摩訶薩。復白佛言世尊。是
祕密如意輪陀羅尼。復有二法。一在世間。二
出世間。言世間者。所謂誦念課法勝願成就。
攝化有情富貴資財。勢力威德皆得成就。言
出世間者。所謂福德慧解資糧莊嚴。悲心增
長濟苦有情眾人愛敬。斯經祕要當密祕持。
無識之人不應宣傳。若證此祕密三昧耶者。
當自祕持勿妄宣說。若真成就此陀羅尼最
勝法者。當一切處若食不食若淨不淨。一心
觀想聖觀自在相好圓滿。如日初出光明晃
曜。誦斯陀羅尼無有妄念。常持不間一無過
犯。則得聖觀自在現金色身。除諸垢障神力
加被。心所求願皆乞滿足。證諸神通安怛陀
那法。多聞持法如意珠法。住年藥法雨寶雨
法。見伏藏法入阿修羅窟法。隨意形法種種
藥法。杵法瓶法世出世間諸所樂法皆得成
辦。若有國王。王后嬪妃。王子公主宰官。婆
羅門剎利毘舍首陀比丘若男若女童男童
女若諸外道。伏信斯法而受持者。應知時
數。若國王誦念時於七日中。六時各誦一千
八十遍。若后嬪妃每時當誦九百遍。若王子
誦八百遍。若公主誦七百遍。若宰官誦六百
遍。若婆羅門誦五百遍。若剎利誦四百遍。若
是毘舍誦三百遍。若首陀誦二百遍。若比
丘誦一百八遍。若男子誦一百六遍。若女人
誦一百三遍。若童男誦一百遍。若童女誦九
十遍。此名課法。持念稱名一切勝事皆獲成
就。富貴福樂資財穀帛奴婢象馬。一切樂具
隨意增長。明者時數每從後夜至明相時。誦
一千八十遍常不間廢。則得成就一切無邊
之事。百由旬內地天男女。捷疾如風歸敬讚
歎。若欲聖觀自在現與願者。清淨澡浴末香
塗身。著淨衣服食三白食。隨力所辦香花香
水。三白飲食果蓏供養。沈水香白栴檀香等
和酥蜜。面東結加趺坐。想聖觀自在誦如意
輪陀羅尼。一明一燒滿十萬遍。聖觀自在現
身教語成就明者一切諸願。若欲執金剛藏
菩薩現者。沈水香安息香等和酥蜜。一明一
念執金剛藏菩薩。一燒滿十萬遍。執金剛藏
菩薩而自現身。觀念明者愛之如子。授與一
切持明法器。若欲一切諸佛菩薩現者。以沈
水香一明一念一切諸佛菩薩。一燒滿十萬
遍。諸佛菩薩皆自現身。為除蓋障滿所求願。
若欲一切大持明仙現者。以安悉香和酥七
日七夜。一明一念大持明仙。一燒滿七日七
夜。一切大持明仙皆自現身住是人前。各持
明法呈授明者。加祐神力隨逐擁護。若欲三
千大千世界主帝釋梵王與諸天眾現者。七
日七夜以安悉香薰陸香等和酥蜜。一明一
念帝釋梵王。一燒滿七日七夜。帝釋梵王與
諸天眾。皆自現身說法慰喻。與所求願而擁
護之。

* 《如意輪陀羅尼經》法印品第四

爾時觀自在菩薩摩訶薩。復白佛言世尊。是
祕密如意輪陀羅尼明印明者。防護供養請
召迎送。必皆依法觀想分明無令錯謬。則得
成就此祕密三昧耶。

** 大蓮花三昧耶印第一

二手合掌。以二頭指二中指二無名指。各竪
磔開微屈。頭指相去寸半。二大指二小指各
竪相著微屈。印明曰。

娜謨囉怛娜(二合)怛囉(二合)耶野(一)娜麼阿(上)
唎耶(二合)婆(無何反下同音)露抧諦濕嚩(二合無可反下同音)囉
野(二)菩地薩埵野(三)摩訶薩埵野(四)摩訶迦(居邏
反下同音)嚕抳迦野(五)唵(喉中擡聲呼六)參(去)摩曳譟(蘇到反下同音)咩
(彌養反七)扇諦彈諦(八)薩嚩參(去)摩耶(去九)努鉢囉(二
合)尾瑟𪘨(二合十)奴邏努霓(魚抧反十一)莎嚩(二合)
訶(十二)

若欲作曼茶羅時。當於壇地先誦身心三明
一千八十遍。即結此印明印七遍。以印東西
南北四維上下各揮三遍。靜心想印作百千
葉七寶開敷蓮華。供養一切諸佛菩薩諸天
龍神一切歡喜。凡欲洗浴。以小心明加􂚕字。
明水七遍右手摩水則用沐浴。不明不用。

** 解脫印第二

以二小指二無名指。掌中右押左相叉。二中
指竪頭相著。二頭指各當中指背屈如鉤。頭
去中指背三分。二大指並竪。印明曰。

那謨摩訶(去)室哩二合(二合)夜曳(一)唵(二同上呼)鑠計參
(去)摩曳譟咩(同上音三)悉地悉第(四)娑(去)馱耶(五)始吠
始吠(六)始皤(蒱餓反下同音)咩(同上音)阿(去)皤訶(上七)薩嚩
阿(上)㗚詫(他我反)娑(去)達泥(八)莎嚩(二合)訶(九)

當作此印明印三遍。印頂上髆上心上喉上。
護身竟以印繞衣。能令一切毘那夜迦。遠不
為障超諸障礙。亦用此印持護一切供養物
等。而供獻之。

** 治土明第三

唵(同上一)步入縛(二合)攞(二)唬𤙖(二合三)

當取淨土分作三聚。以此明明土七遍。一聚
洗腰已下。一聚洗髆已七。一聚洗頭頸。

** 觸護身印第四

二頭指二無名指二小指。掌中右押左相叉。
二中指屈頭。於二頭指背甲背相著。二大指
並申。捻二中指甲側。印明曰。

唵(一)句露陀(上)那(二)唬𤙖(二合)綽(處略反三)

次作此印明印三遍護身。往諸觸處及上廁
上。出入如常洗淨。又至一處持土洗手。并漱
口齒。

** 漱口印第五

右手大指頭指中指並微屈。無名指小指屈
如鉤。印明曰。

唵(一)覩(知矩反)覩(同上)麗(二)矩嚕矩嚕(三)莎(去)嚩
(二合)訶(四)

次作此印承水明水三遍。洗漱口齒并飲灑
淨。若欲澡浴。先浴三寶。次浴聖觀自在。則
自洗浴。

** 浴三寶印第六

二手仰掌側並相著。屈二頭指各側捻二大
指甲上。二中指二無名指二小指相著平申。
印明曰。

唵(一)諦曬曬勃陀(上二)莎嚩二合(二合)訶(三)

次作此印取水明之三遍浴佛。次浴法時除
勃陀字安達磨字。次浴僧時除達磨字安僧(去)
伽字。各水三掬。浴獻三寶已。當浴本尊。

** 聖觀自在浴印第七(又名明者取水洗自頂上)

洗浴印

二手仰掌側並相著。二頭指二中指二無名
指二小指。各竪屈相著。屈二大指各捻二頭
指下文。印明曰。

娜謨囉怛娜(二合)怛囉(二合)耶野(一)娜麼阿(上)
唎耶(二)婆露抧諦濕嚩囉野(三)菩地薩埵野
(四)摩訶(去)薩埵野(五)摩訶(去)迦嚕抳迦野(六)怛地
(寧也反)他(去七)闍曬摩訶(去)闍曬(八)蘇囉鉢底(九)莎
嚩(二合)訶(十)

次作此印取水三掬各明三遍。浴聖觀自在
已。即澆自頂洗浴於身。

** 自灌頂印第八

以二無名指。掌中右押左相叉。二小指直竪
頭相著。二中指竪伸屈第一節頭相拄。二頭
指各捻中指背中節上。二大指捻二無名指
頭。印明曰。

唵(一)賀佉理理(二)虎𤙖(二合)􂚕(三)

若洗浴訖。次作此印明印三遍。取水用自灌
頂。辟除一切作障難者。

** 著衣印第九

二手大指。各橫押頭指中指。無名指小指
甲上。印明曰。

唵(一)微莽囉(二)莎嚩二合(二合)訶(三)

次以此印。取水明三遍㵶灑衣服。又以小心
明明衣三遍。著持己出於淨處面東蹲坐。又
用澡豆淨水洗手漱口。其漱口明如上無
別。

** 禁頂印第十

以右手中指無名指小指作拳。以頭指捻大
拇指面中文。印呪曰。

唵(一)矩嚕矩麗(二)莎嚩二合(二合)訶(三)

次作此印明印三遍印頂上。作浴法時於其
中間。不得瞋怒起諸漏心。亦不得見諸臭穢
物諸惡人輩。一心憶念聖觀自在。即入道場
頂禮三寶。次禮聖觀自在。用小心明明水五
遍。灑治諸供藥物及灑道場。

** 護身印第十一

以二小指掌內相叉。屈二無名指。雙押二小
指相叉上。二中指直竪頭相著。二頭指微屈。
各當二中指上節相去半分。二大指當二中
指側仰。印明曰。

唵(一)跋日羅(引二合)祇聹(二)鉢囉(二合)儞(去)鉢跢
野(三)莎嚩二合(二合)訶(四)

次作此印明三遍。印頂上兩髆上喉上心
上。即成護身。

** 大護身印第十二

印相准前印明曰。

唵(一)入縛(二合)攞囊野(二)虎𤙖(二合)􂚕(三)

又作前護身印明印三遍。印觸五處成大護
身。

** 被甲印第十三

二手仰掌。散申十指。印明曰。

唵(一)度比度比迦(引)野度比(二)鉢囉(二合)入
嚩(二合)理矃(三)莎嚩二合(二合)訶(引)(四)

次作此印明印三遍。從頂摩觸下至於足。即
成被甲。

** 十方界明第十四

唵(一)阿(去)􂜩力(二)

此明明水白芥子。灑散八方結界。又以小心
明明水白芥子。灑散八方上下方結界。

** 結壇界印第十五

二中指二無名指二小指。掌中右押左相叉
相鉤二頭指斜竪頭相著。二大指向身竪
頭側相著。誦小心明明印七遍。繞壇三匝揮
印結立壇界次於壇內諸聖者位。奉置香水
器。水上汎花供養。

** 治路明第十六

唵(一)鉢那弭矃(二)皤伽(上)縛底(下以反三)慕(輕呼)賀
野慕(輕呼)賀野(四)惹蘖慕(輕呼)賀矃(五)莎(去)嚩二合(二
合)訶(引六)

此明欲奉請時。持香鑪誦之七遍。開治空中
道路關鑰辟除一切。警覺聖觀自在及諸聖
者。來加被之。

** 請召印第十七

二中指二無名指二小指。右押左仰竪相叉
相鉤。二頭指斜伸頭相拄。二大指向前招撥
二中指頭。請召先顧彼方。若改二大指向外
撥。即名送諸聖者法。印明曰。

唵(一)覩嚕覩嚕(二)莎縛二合(二合)訶(引三)

次作此印誦明七遍。請諸聖者降會道場。

** 迎印第十八

二手十指。掌中右押左相叉作拳。各露中
節。竪右大指來去。印明曰。

娜謨囉怛娜(二合)怛囉(二合)耶野(一)娜麼阿(上)
唎耶(二)婆露抧諦溼縛囉野(三)菩地薩埵野
(四)摩訶(去)薩埵野(五)摩訶迦嚕抳迦野(六)鉢頭
摩二合(二合)鉢頭摩(二合七)鉢頭摩二合(二合)播矃(八)娑(去)
羅娑(去)囉(九)翳醯曳醯(十)婆(上)伽(上)畔(十一)
那(去)哩夜二合(二合)婆露抧諦溼縛囉野(十二)阿(上)
奴紺播謨播馱野(十三)啊(去)露力(十四)

次作此印誦明三遍。右轉迎想聖者至壇供養。

** 香水印第十九

二手十指掌中右押左相叉。雙合成拳。竪左
頭指而遍示之。印明曰。

唵(一)啊(去)露力(二)

次作此印明印三遍。印香水器捧持當額供
養奉請。

** 華座印第二十

二手仰掌。二頭指二中指二無名指二小指。
各竪背相並著。二頭指各附著中指背。二頭
指頭與二中指上文齊。二大指各附頭指下
文。印明曰。

唵(一)鉢頭摩二合(二合)寐邏野(二)莎嚩二合(二合)
訶(三)

次作此印誦明三遍。與諸聖者敷設花座。白
言聖者善來。由本願力不捨大悲。來降赴此
卑弊之處。開無等恩願垂加持受斯供養。滿
有情願各就本座。作請坐印總請想諸聖者
各就座坐。

** 請坐印第二十一

二頭指二無名指二小指。掌中右押左相叉
作拳。二大指雙屈入掌。二中指竪頭相拄。
上下來去。

次作此印誦小心明三遍。請聖觀自在及請
諸菩薩。各就座坐。次請用軍茶利金剛結界
嚴護。

** 除障印第二十二

二中指二無名指二小指。掌內右押左相叉。
二頭指斜竪頭相拄。二大指向身竪頭相
拄。印明曰。

唵(一)耳㗚(二合)耳曩(去)伽(上二)勃力二合(二合)婆
夜(三)弊(毘藥反)儞抳(四)莎嚩二合(二合)訶(五引)

次作此印明印三遍。印一切花香供養物等。
作淨除障。

** 供養印第二十三

二手合掌。二大指二中指二無名指二小指。
頭各右押左相叉。二頭指各捻中指背上
節。印明曰。

娜謨薩嚩勃陀(上一)步地薩埵南(上二)薩婆
詑沃刈諦(三)薩(僧邑反)頗囉(二合)伊摩𤙖(二合四)伽
(上)伽(上)那(去)紺(五)莎縛二合(二合)訶(引六)

次作此印明印三遍。想為種種供養聖者。當
作種種讚歎三寶讚歎聖觀自在。隨心所樂
發願迴向。懺悔諸罪發菩提心。

** 求生印第二十四

二大指二小指竪頭相著微屈。二頭指二中
指二無名指。各竪散伸微屈。令頭間各相去
一寸。印明曰。

唵(一)鉢頭(途邑反二合)慕皤(菩餓反)婆(無何反)野(二)莎(去)
嚩二合(二合)訶(引三)

次作此印明印三遍。顯示諸尊一切歡喜。擁
護加被所求福願。

** 根本印第二十五

二手合掌虛掌內。二大指相並竪申。屈二頭
指捻二大指頭上相拄。誦大心明小心明。明
印三遍。印頂上左右髆上喉上心上。護身被
甲則印藥上。誦大心明小心明。明藥光護。

** 大心印第二十六

准前印改左手當心仰申。改右手向外揚掌。
誦大心明明印三遍。呈示聖觀自在。請願成
辦一切事業。

** 淨治珠明第二十七

唵(一)暗沒哩二合(二合)耽儼袂室哩二合(二合)曳(二)室
唎二合(二合)忙(去)哩儞(輕呼三)莎縛二合(二合)訶(引四)

以此明淨治念珠。當用蓮子或摩尼珠。以牛
五淨浴之。一一珠明七遍。穿持繫畢又明一
百八遍。如法受持。

** 數珠印第二十八

右手取珠置於掌中。二手合掌大虛掌內。捧
珠明曰。

唵(一)縛蘇(上)皤底(二)室哩二合(二合)曳(三)鉢特(二合)
莽忙􂑗(四)莎縛二合(二合)訶(引五)

此明又明珠一千八十遍清淨受持。每取珠
時三遍明珠。二手當心相去六寸或當鼻前。
二手五指各攢捻念珠。捻一一珠與明同了。
斷諸緣慮一心凝目。想念聖觀自在陀羅尼
字。圓光身心光明如日不令錯亂。隨所力念
乃至千萬。身極疲頓誦念方息。開目瞻覩聖
觀自在。合掌頂禮種種讚歎聖觀自在。出
道場時復獻香水。作是思惟我當以何方便。
令諸有情永免生死證入菩提。若成就藥者。
瞻想聖觀自在。一心係藥捷捷誦明。候太陰
太陽盈復。如本藥現煖煙增光。藥即成
就。

** 解界印第二十九

二無名指掌內右押左相鉤。二大指捻二無
名指甲上。二中指竪頭相拄。二頭指附二中
指背相著。二小指並竪相著。印明曰。

唵(一)紇哩二合(二合)阿(上)參(去)忙擬矃(二)虎𤙖(二合三)

次作此印誦明七遍。左轉三匝解結壇界。若
解界已。又獻香水供養發遣。作前迎印向外
撥之。送諸聖者。

** 五淨明第三十

唵(一)耶輸(上)提(二)莎縛二合(二合)訶(引三)

明者若食觸穢食時。以此明淨牛五淨一百
八遍。以茅草攪令相和服之。解其觸穢。即
得清淨。一切藥物供養器物。香水香花塗香
燒香。飲食然燈磨香喫食。著脫衣服灑水澡
浴作淨。皆用小心明明之五遍。威光增澤遣
治諸障。

* 《如意輪陀羅尼經》壇法品第五

爾時觀自在菩薩摩訶薩。復白佛言世尊。是
祕密如意輪陀羅尼大曼茶羅印三昧耶。成
就世間三種藥法。令世人民見聞歡喜而相
愛敬。當候太陰太陽蝕時。預二七日於閑靜
處。方量四肘或復五肘。或復八肘隨自力能。
如法𧤼地除去惡土瓦石骨木。以淨黃土
培築平填。初瞿摩夷塗次黃土泥塗。次香
泥塗精細泥飾。分為二院。內院當心畫三十
二葉開敷蓮花。於花臺上畫如意輪聖觀自
在菩薩。面西結加趺坐。顏貌熙怡身金色
相。首戴寶冠冠有化佛。菩薩左手執開蓮花。
當其臺上畫如意寶珠。右手作說法相。天諸
衣服珠璫環釧。七寶瓔珞種種莊嚴。身放眾
光。東面畫圓滿意願明王。左畫白衣觀世音
母菩薩。北面畫大勢至菩薩。左畫多羅菩薩。
西面畫馬頭觀世音明王。左畫一髻羅剎女。
南面畫四面觀世音明王。左畫毘俱胝菩薩。
是等菩薩寶冠珠瓔耳璫環釧。天諸衣服種
種莊嚴。坐蓮花上半加趺坐。外院東面畫天
帝釋。左右畫諸天眾圍繞。南面畫焰魔王
(云閻羅王)左右畫諸鬼母眾圍繞。西面畫水天王。
左右畫難陀龍王烏波難馱龍王及諸龍王
眾圍繞。北面畫多聞天王。左右畫諸藥叉眾
圍繞。東南面畫火天神。左右畫苦行仙眾圍
繞。西南面畫羅剎王。左右畫諸羅剎眾圍
繞。西北面畫風天王。左右畫風天眾圍繞。東
北面畫大自在天王。左右畫宮槃茶鬼眾圍
遶。又東面畫日天子。左右畫七星天眾圍繞。
又西面畫月天子。左右畫七星天眾圍繞。又
西面畫地天神。左右畫諸藥叉神圍遶。又東
面畫大梵天王。左右畫諸梵眾天圍遶。又西
面畫阿素落王。左右畫阿素洛僕從圍遶。
又西門畫始縛(無可反)婆歌(呼我反)明王。是等天神
各執器仗。種種衣服如法莊嚴半加趺坐。
內外院界畫寶階道。內院界上遍畫種種色
如意寶珠。繞畫火焰。外院界上遍畫獨股金
剛杵。令頭相次繞畫火焰。此祕密曼茶羅三
昧耶。力不逮者但畫座位。各於位上題書
名字。作法供養亦得成就。若畫匠畫時。清淨
澡浴著淨衣服。每日與授八戒齋法。如法畫
飾。彩色筆盞皆淨好者。若畫飾已。明者淨浴
著淨衣服。依法作治護身護伴。結界奉請香
水供養。燒沈水香白檀香安悉香薰陸香。壇
內聖觀自在前。敷蓮荷葉置於藥器。以蓮
花葉蓋覆器上。加牛五淨㵶灑藥上。并印護
持。各依位次。獻諸香水香花果蓏三白飲食。
及諸飲食酥油燈鬘如法供養。則當呈示三
昧耶令普照知。其奉請香水及獻香水香花
塗香燒香果蓏飲食燈明。皆印加持明之三
遍。此祕密曼拏羅三昧耶。是聖觀自在現身
與願處。是一切諸天明仙神敬讚歎守護處。
是諸有情蠲除一切罪障處。是成就世出世
間二種藥處。增長福蘊。命終當得往生西方
極樂剎土。蓮花化生。著天衣服而自莊嚴。識
宿命智。乃至菩提不墮惡道。

* 《如意輪陀羅尼經》佩藥品第六

爾時觀自在菩薩摩訶薩。復白佛言世尊。是
祕密如意輪陀羅尼明。有三種藥。一者佩
藥。二者含藥。三者眼藥。言佩藥者。等分當
用牛黃白栴檀香欝金香龍腦香麝香丁香白
荳𦽛𦽛紅蓮花鬚青蓮花葉肉荳𦽛𦽛素靺囉拏
鉢怛囉(唐翻曼陀羅葉餘本譯云金薄未詳)石蜜。塗壇結界明藥
一千八十遍。相和擣篵為丸。和擣藥時調調
誦明。明藥不絕特勿世語。法即成就。盛藥
器中置於壇內聖觀自在前。誦根本明大心
明小心明。加法藥。乃至太陽太陰盈復圓
滿。藥現煖煙增光。若煖相現。燒薰衣服佩
戴。點額上瞼上眉間上者。則謂一切人民愛
敬遵崇教命。若煙相現。燒薰衣服佩戴。點
者則得安怛陀那自在成就。若增相現。薰衣
點佩福德增壽。一切鬼神怖不相嬈魍魎諸
病皆得除差差。若光相現。薰衣點佩則證神
通明仙之位。國王王子后妃婇女。宰官僚佐
男女大小。見令歡喜敬事供養。施諸財寶隨
順讚歎。一切災厄宿障五無間罪。應墮阿毘
地獄者亦皆消滅。由明藥成福德增盛。人所
覩見而不厭怠。獲大勝願。猶如日輪隨方至
處除世幽冥。一切觀愛諸事成辦。水難火難
刀杖毒藥蠱毒呪咀。虎狼毒虫悉不災害。設
復有人臨當刑戮。以藥熏佩由藥勢力。刀尋
段壞而得解脫。若復有人杻械枷鎖禁繫牢
獄。以藥熏佩而得解脫。是持明者作此法
時。應當至心誠信斯法勿懷疑惑。依法修治
必不虛也(此藥有毒持勿妄服)。

* 《如意輪陀羅尼經》含藥品第七

爾時觀自在菩薩摩訶薩。復白佛言世尊。是
陀羅尼明含香法者。世間一切恭敬愛樂。等
分當以龍腦香麝香欝金香牛黃。塗壇結界
明藥一千八十遍。相和擣研。以天雨水和丸
如麻子。盛藥器中置於壇內聖觀自在前。誦
根本陀羅尼明大心明小心明。作成就法候
太陰太陽盈復圓滿。藥若煖煙增光明現。驗
斯相成密處陰乾。若煖相現含持誦念。攝諸
人民相敬讚歎。口諸疾病皆悉除差口氣香
潔。若煙相現含持誦念。心所願求自然圓滿。
除諸災患語業清淨。薄除垢障見者敬伏。若
增相現。含持誦念壽命增遠。魍魎鬼神見皆
怖走。若光相現含持誦念。則證神通明仙之
位識宿命智。五無間罪自然除滅。世間諸難
皆得解脫。國王王子后妃婇女。宰官人民外
道等輩。見聞講論種種言詞。悉皆信受歡
喜聽聞攝伏供事。施諸財寶一切成辦。如轉
輪王曼馱多慈育天下。得與帝釋同一床坐。
是持明者含斯藥力。乃至有所聽聞持皆不
忘。世間智慧辯說無礙。言音和雅如緊那
羅令眾樂聞。若含斯藥入陣鬪戰定勝他軍。
若常含藥依法誦念。聖觀自在現斯人前。與
所求願隨心滿足。又法作四肘曼茶羅。基高
尺二寸平治填拭。以瞿摩夷黃土埿白栴
檀香埿塗。壇上置聖觀自在像。像面向西。
香花燈明三時布獻。唯除苦花臭花。沈水香
白栴檀香燒焯供養。以白栴檀木作摩尼幢
棖量高一肘。幢頭繒綵莊嚴下垂幡帶。幢頭
置摩尼珠。其珠以紅頗梨。或用水精皆淨無
瑕翳。其幢置壇心上。以七丸藥懸置幢上。壇
西作法面東趺坐。誦根本陀羅尼明大心明
小心明。啟請聖觀自在。帝釋天大梵天四天
王天。持明仙濕婆麼㰤明王。一髻羅剎女
度底使者。時別一千八十遍。燒香散花梵音
讚歎而供養之。滿一百日夜。於聖觀自在所
求如願。一切攝伏隨順安住。得與呪仙同行。
業緣諸仙敬護。直至命終請往使處必不疑
也。此名如意密使之法。夫用藥者。應以藥丸
隨日多少作末。石蜜和丸盛銀器中。大心明
小心明明一千八十遍。持藥一明一觸菩薩
二足一百八遍。置密淨處。每欲含時明三七
遍。含持默誦三明一百八遍。一切鬼神難調
伏者。而皆降伏隨心驅使速得成辦。若含若
帶所向之處。見者歡喜無不和偶。能成一切
祕妙之事。若入王宮若入僧中。若入聚落若
入外道。皆密含藥默誦明。攝善言相教。則得
一切順伏相向樂同一處。心所念求為皆成
就。常得貴人愛敬供養。若常如法作是法者。
於日日中應受種種上妙供養。若有怨敵軍
陣鬪諍皆得勝利。以是因緣聖觀自在。於一
切時護如愛子與大自在。作是法者除不至
心。

* 《如意輪陀羅尼經》眼藥品第八

爾時觀自在菩薩摩訶薩。復白佛言世尊。是
陀羅尼明眼藥法者。令諸有情獲大勝利如
意成就。聖觀自在與所求願一切圓滿。其藥
等分雄黃迦俱婆昵夜珊(唐云蒼耳子燒取瀝餘本譯云取蒼耳子人)
紅蓮華鬚。青蓮花葉牛黃欝金香黃􂜪(餘本譯云乾薑
未詳)小折(一云象膽二本小柏)蓽茇胡椒海水沫。塗壇結
界明藥一千八十遍。相和蔦研。又以麝香龍
腦香自生石蜜。各減前藥半分相和精研。
盛銅器中置壇內聖觀自在前。誦根本明大
心明小心明。作成就法當候日月盈復圓滿。
藥煖煙增光現。藥則成就。隨上中下成就
證相。先以藥塗聖觀自在足下。於諸有情起
大悲心。當誦前三明一百八遍則當塗眼。所
有翳障白暈眵淚。赤膜雀目胎赤風赤。眼中
努肉皆得除差。第二度塗者所有頭痛。或
頭半痛口諸疾病。壯熱病一日發二日發
三日發。或常發者悉皆除差。第三度塗者。
一切諸惡神病鬼病癲癎風病。乃至八萬四
千神鬼。種種病惱悉得除愈。第四度塗者。
一切作障毘那夜迦。諸魔鬼神皆怖遠離。第
五度塗者。一切怨難兵陣鬪諍。皆得勝利有
大威德。第六度塗者。一切重罪五無間業。
應墮阿毘地獄之者。及諸惡夢一切災怪。不
吉祥相悉皆除滅。第七度塗者。國王王子后
妃婇女宰官僚佐。一切男女悉皆隨順。信向
愛樂而為供養。第二七度塗者得大自在。第
三七度塗者福殖如王。一切人民悉伏隨順
親近供養。第四七度塗者。一切藥叉及藥叉
女種族眷屬。隨意攝伏任為給使。第五七度
塗者。一切羅剎及羅剎女。一切阿修羅及阿
修羅女。一切龍及龍女。自在攝伏皆為給使。
第六七度塗者。一切大力幻化飛空。洛剎瑜
吉尼。現種種形隨意給使。乃至菩提隨逐擁
護。第七七度塗者。摩訶迦羅神鬼子母神八
部諸神。而皆攝伏隨從擁護。第八七度塗者。
能見一切隱形仙輩。第九七度塗者。能見地
中一切伏藏。第十七度塗者。能見諸仙人宮
阿修羅宮一切門開。見彼宮中一切出入。第
十一七度塗者。入於山林能見一切藥精現
形。威光赫弈求之長壽。及大勢力採取如意。
第十二七度塗者。能開諸山神仙宮門。是中
神仙迎持明者。入須仙藥則得如意。第十三
七度塗者。能開海中一切龍宮。見中龍眾一
切歡喜無有障礙。第十四七度塗者。能見
欲界諸神宮室一切門開。第十五七度塗者。
夜行黑闇明見如晝。第十六七度塗者。能見
水際金剛際風輪際空際。第十七七度塗者。
能見四天王天。亦能下見地獄受苦有情。令
彼有情皆得解脫。第十八七度塗者。威光如
日破諸黑闇。第十九七度塗者。能見聖執金
剛菩薩。祈乞諸願悉皆滿足。第二十七度塗
者。能見聖觀自在與所求願悉皆滿足。第二
十一七度塗者。能得神通觀見色界諸天宮
殿。自在遊戲出入無礙復見十方一切剎海
諸佛菩薩獨覺聲聞會眾淨佛國土。若一年
塗者。密持三明得淨五眼。功德福蘊神通威
力。轉更增長齊諸天等。每塗藥時銅箸搵藥
明三七遍。點塗眼中如法持明。若諸有情修
持斯法求於勝願。當深信解勿生疑惑。常於
有情生大悲心學佛智慧。即得成就如向所
說。一切事業必不虛也。作此法者心生疑惑
復不專功。所作諸法則不成就。

* 《如意輪陀羅尼經》護摩品第九

爾時觀自在菩薩摩訶薩。復白佛言世尊。是
陀羅尼明護摩法。饒益有情成就一切最勝
之法。破諸蓋障止諸怨敵。一切毘那夜迦不
相障惱。一切人民見皆歡喜。於清淨處方量
三肘淨治塗地。當中圓一肘深半肘穿火爐
坑。瞿摩夷黃土泥如法摩拭。白栴檀木長
二把半。截之鑪中累燒。等分以稻穀花白芥
子沈水香和酥蜜乳酪。於五更時護摩一
千八十遍。五無間罪一切業障一時消滅。若
經七日作護摩者。壽命無夭出諸重罪得身
清淨。若二七日作護摩者。福壽增越國王王
子輔相人民。見其愛敬如事火天。若三七日
作護摩者。三十三天釋提桓因。并諸天眾日
月天子。皆來擁護與諸願滿。四天王神持明
仙眾并諸眷屬。皆來擁護與其効驗。執金剛
菩薩與大勝願。聖觀自在當現其身。授加大
願隨意滿足。令世人民皆當敬伏。若天亢旱
以白芥子和酥。三日三夜如法護摩則降甘
雨。若多霖雨取護摩灰。仰觀空中明一百八
遍。上散空中其雨即晴。若災風雹雨卒暴起
時。用護摩灰明一百八遍。望向散之風雹
即止。若常依法誦念明者。威德神力而無所
畏如那羅延。捨此身後即生西方極樂世界。
隨所生處常識宿命。乃至菩提不墮惡道。

世尊此如意輪陀羅尼明。無量功德踰海無
極。若比丘比丘尼優婆塞優婆夷童男童女。
能依斯法不生疑惑。書寫讀誦常受持者。
心有憶持一切事業。皆盡如意得大威德。
時諸四部信男信女皆悉愛敬。持明仙王與
諸仙眾冥密守護。加祐福事自然成辦。得大
尊貴恭敬供養。一切財寶真珠摩尼。金銀琉
璃珂貝璧玉。衣服樂具而皆豐足。獲大福植
諸願滿故。是持明者得斯吉祥如意悉地勿
輕泄人。所獲神力永無退失。世尊此如意輪
陀羅尼明印明。威神如是甚為希有。或淨不
淨能成有情。心寂法海入諸三昧。神道遊戲
住佛菩提。以斯因緣我以大悲成熟有情。唯
希如來加持覆護。

* 《如意輪陀羅尼經》囑累品第十

爾時世尊讚觀自在菩薩摩訶薩言。善哉善
哉大慈悲者。能善說此如意輪陀羅尼明。是
法於贍部洲。利樂成熟一切有情菩提善
根。若有有情發心。於此如意輪陀羅尼明。讀
誦受持恒不間者。則此生中。證見色寂圓照
神通遊戲智三昧耶。非但現世得大福利。亦
於當生獲大功德。是故一切天龍八部。皆應
敬護如事火天。我以持此明者付囑於汝。
常勤加護。念斯明者得其證驗。見信汝身我
已隨喜。爾時觀自在菩薩摩訶薩。白佛言世
尊。我於無量劫來以大悲力。受如來教付囑
有情。常隨擁護與其効驗。唯佛證知為於有
情。說此如意輪陀羅尼明。若受持者依課誦
持。得願滿足證成不難。承佛神力得作如是
救苦有情。爾時聖觀自在菩薩摩訶薩說此
經已。一切大眾皆大歡喜信受奉行。
如意輪陀羅尼經