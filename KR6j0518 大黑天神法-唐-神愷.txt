#+TITLE: 大黑天神法-唐-神愷
#+DATE: 2016-06-11 12:29:04
#+SOURCE: github.com/kanripo/KR6j0518 master af08a415                


No. 1287
大黑天神法

嘉祥寺神愷記

大黑天神者。大自在天變身也。五天竺並
吾朝諸伽藍等皆所安置也。有人云。大黑天
神者。堅牢地天化身也。伽藍安之。每日所
炊飯上分供養此天。誓夢中語詞之中曰。若
吾安置伽藍。日日敬供者。吾寺中令住眾多
僧。每日必養千人之眾。乃至人宅亦爾也。若
人三年專心供吾者。吾必此來。供人授與世
間富貴乃至官位爵祿。應惟悉與焉。吾
體作五尺。若三尺若二尺五寸亦得通免
之。膚色悉作黑色。頭令冠烏帽子悉黑色
也。令著袴驅褰不垂。令著狩衣。裙短袖細。右
手作拳令收右腰。左手令持大袋。從背令
懸肩上其袋之色為鼠毛色。其垂下裎餘
臀上。如是作畢。居大眾食屋禮供者。堂屋
房舍必自然之榮。聚集涌出。又若人常持
念吾呪。四季大備餚饍酒羹飯食乃至百味。
以五更時不知眾多人供吾者。決定與富。其
呪曰。

唵密止密止舍婆隷多羅羯帝娑婆訶＝嚩呵ィ【原】婆訶婆訶

印者。二手內縛舒二地二水。來去是也。供
養印者用常途法。禮供人者。必於此神成父
母之想。於三寶成外護。於眾人成父母故也。
余久聞天竺土風並吾當朝土風。諸寺安
此天莫非豐饒。因之為斷後輩之疑。以野
客夢事引尋貽之焉。

大黑天神法　師云。此最祕密也。不入
室弟子不可傳受。千金莫傳努力
讚(天讚)。

種子。

大黑天神者。貽藏界梵號云摩訶迦羅天。亦
云大黑天神。用普印。三摩耶形劍。青色三
面六臂。前左右手橫執劍左次手執人頭
(取髻提也)右次手執羊牝。次左右象皮張背後。
以髑髏為瓔珞也。故本云黑淺色也。仁王經
良賁疏云。言塜間者所住處也。言摩訶者。
此翻云大。言迦羅者。此云黑天也。上句梵
語。下句唐言。大黑天神鬪戰神也。若禮彼神。
增其威德。舉事皆勝。故嚮祀也。何以知者。
三藏引別梵筴云。孔雀王經說。烏尸尼國
國城東。有林名奢摩奢那。此云尸林。其林
縱橫滿一由旬。有大黑天神。是摩醯首羅變
化之身。與諸鬼神無量眷屬。常於夜間遊行
林中。有大神力。多諸珍寶。有隱形藥有長年
藥。遊行飛空。諸幻術藥與人貿易。唯取生
人血肉。先約斤兩而貿藥等。若人欲往。
以陀羅尼加持其身。然往貿易。若不加持。彼
諸鬼神。乃自隱形盜人血肉。令減斤兩。即
取彼人身上血肉。隨取隨盡。不充先約。乃
至取盡一人血肉。斤兩不充藥不可得。若加
持者貿得寶貝及諸藥等。隨意所為皆得成
就。若嚮祀者。唯人血肉也。彼有大力即加
護人。所作勇猛鬪戰等法皆得勝也。故大
黑天神即鬪戰神也。此天即七母天為眷
屬(云云)有七姊妹者。一左閟拏。二嬌吠哩。
三吠瑟拏微。四嬌麼哩。五印𢴉里。六勞
𢴉里。七末羅呬弭。是七名皆是真言也。
大日經疏云。荼吉尼真言。此是世間有造
此法術者。亦自在呪術能知人欲命終者。六
月即知之。知已。即作法取其心食之。所以
爾者人身中有黃。所謂人黃猶牛有黃也。若
得食者能得極大成就。一日周遊四域。隨意
所為皆得。亦能種種治人。有嫌者以術治之
極令病苦。然彼法不得殺人。要依自計方
術。人欲死者去。六月即知之。知已以術取其
心。雖取其心然有法術。要以餘物代之。此
人命亦不終。至合死時方壞也。大都是夜叉
大自在。於世人所說大極。屬摩訶迦羅。所
謂大黑神也。毘盧遮那以降伏三世法門。
欲除彼故化作大黑神。過於彼無量示現。以
灰塗身在曠野中。以術悉召一切法成就乘
空履水皆無礙諸荼吉尼而訶責之。猶汝常
噉人故。我今亦當食汝。即吞噉之。然不令
死彼。伏已放之悉令斷肉。彼白佛言。我今悉
食肉得存。今如何自濟。佛言聽汝食死人心。
彼言人欲死時。諸天夜叉等知彼命盡。爭
來欲食。我云何得之。佛言為汝說真言法及
印。六月未死即能知之。知已。以法加護勿
令他畏得損。至命盡時聽汝取食也。如是
稍引令得入道故。有此真言訶唎二合訶定行利垢(二合訶定行利垢)
訶(行除彼邪術之垢也)瑜祇經疏云。吽迦羅(名降三世降伏義)
迦羅(又云黑闇)大日經疏云摩訶迦羅大黑天神。
又云大闇夜天。以迦羅翻黑闇。仁王疏云摩〔訶〕－【甲】訶迦羅＋（天大暗夜天又翻迦羅云云切云裾舉魚反衣後也君衣縣文反裳和名云臂復󳚾反俗之井佐良比又云裾裳釋名云上日裾唐云與群同學亦作君禮又云裙音居和名古呂毛乃頃曾又支奴乃之利摩訶迦羅天用普印攝大中云摩賀迦羅神摩賀迦羅娑縛賀二合）【甲】羅神字以下甲本闕，甲本奧書云承曆四年九月十七日書了受了神云云訶迦羅神(云云)　摩訶迦羅用普印
　唵摩訶迦羅野娑婆(二合)賀(引)　南海傳云。又復
西方諸大寺處。咸於食厨柱側。或在大庫門
前彫木表形。或二尺三尺為神王狀。坐把金
囊却踞小床。一脚垂地每將油拭黑色為形。
號曰莫訶呵羅。即大黑神也。古代相承云。
是大天之部屬。性愛三寶護持五眾。使無損
秏。求者稱情。但至食時。厨家每薦香火。所
有飲食隨列於前。曾親見說大涅槃處般禪
那寺。每常僧食一百有餘。春秋二時。禮拜之
際不期而至。僧徒五百臨中忽來。正到中時
無宜更煮。其知事人告厨家曰。有斯倉卒事
欲如何。于時有一淨人老母而告之曰。此乃
常事無勞見憂。遂乃多然香火盛陳祭食。告
黑神曰。大聖涅槃爾徒尚在。四方僧至為禮
於聖蹤。飲食供養勿令闕乏。是仁之力幸
可知時。尋即總命大眾令坐。以寺常食次第
行之。大眾咸足。其餐所長還如常日。咸皆唱
善讚天神之力。親行禮覲。故覩黑神。見在
其前食成大聚。問其何意報此所由。淮北雖
復先無江南多有置處。求者効驗。神道非虛。
大覺寺目真隣陀龍。亦同斯異矣。

唵密止密止舍婆隷多羅羯帝訶娑婆訶(引)
唵摩訶迦羅耶娑婆訶

口傳云常途法者十八道　口傳云。仁王經
云塚間摩訶迦羅大黑天神。理趣釋云七
母女天者是摩訶迦羅天眷屬。可居東北方。
最祕最祕。

師云。此法最極祕密法也。不入室乃無名薄
之人。不可傳受。莫傳千金努努　先可儲供
一面　次可儲少少之菓　次備香水一杯
(可加散杖)次塗香一杯花鬘一杯燒香一杯酒一
杯(若無者用茶)次洗米一杯(若飯)銀錢一捧(若加用幣
帛用普供養明)次於房中洗手嗽口次護身(淨三業三都被
甲如十八道)次入堂(持珠杵)次禮佛著座　次塗香塗
手　次加持香水(用辦事印明)次灑淨供物次加持
飯食印真言　左手作拳押腰。右手五指
直立。屈中指節。以空指置火甲。每誦真言
摩中指甲上兩三遍。餘舒之。然後以大指
頭指三遍。彈指舒之。真言曰。

曩莫薩嚩怛他引蘖多引嚩路

枳帝唵三婆羅三婆羅吽


次施甘露印明　作施無畏印以右手竪展
五指。直上即是。真言曰。

曩莫蘇嚕二合跛野怛他蘖多引

野怛儞也引他唵引蘇嚕二合蘇嚕二合

鉢羅二合蘇嚕二合鉢羅二合蘇嚕二合

娑嚩二合賀引


次鑁字心水輪觀　先作施無畏印。右手掌心觀字誦字。此呪一七遍。即展開
五指。向下臨食器中觀。真言曰。

曩莫三曼多沒馱南鑁


次勸請(用堅實合掌)。

　至心謹請　摩訶迦羅　大黑天神　與諸
眷屬　來降於此　受此供養(三遍)　真言曰。

唵摩訶迦羅耶曳醯呬(三反普印明)


以二空招之(三反)　次閼伽(取散杖誦闕伽明於座前灑之三遍)
　次華座(取一房花誦花座明置於座所或亦用印明)　次塗香　次
華鬘　次燒香　次飲食(先菓子次酒次飲食)　次
燈明　次銀錢(或加用幣帛)次普供養(如十八道也)
　次讚印(用普諸天贊)　次諦緣度用普印　次心經用普印(用普印)(用普印)　次
隨意祈願　次根本印真言(同印)　次念誦(極少
百遍)　次閼伽(如先)　次啟白(用普印)所設供養　可
笑麁惡　攀緣覺觀　多不如法　惱亂冥
眾　唯願慈悲　布施歡喜

次禮拜　次撥遣　右手作拳。以大指捻頭
指。仰掌彈指作聲七遍是也。真言曰。

唵拔折羅二合母乞叉二合穆


次護身(三部被甲如先)　次著座

諸天讚

阿演都泥縛左誐素羅緊那黎

捺羅二合娑羯羅娜臾鉢羅二合縛羅

達麼枳里二合多地伽羅尾達麼

左鉢羅二合娑麼操企也二合儞銘多

部多銘多鉢羅二合迦捨夜怛儞賀

室羅二合摩拏也馱𤚥

大黑天神法終(終)


切云褰(舉奠反衣後也)裙(欺文反裳也)和名云臀(從軍反訓云井左良比)
亦云裙(音裙訓云古呂毛乃須祖亦云古呂毛乃惠利)。

承安三年二月十八日。於醍醐寺勝俱胝
院之東坊。二箇日書寫了。

永正三年丙寅二月二日。於上醍醐寺寂
靜院。谷行樹院澄惠法印傳授畢　快瑜。

明和元年甲申仲秋二日。以或古本謄寫
一挍了。　　　　　　　　　沙門智好

享和改元秋八月後五日。集三五本校之。
以授工壽梓。令人知天尊之靈驗　又有
八臂天希麟音義云。經云摩訶迦羅大黑
天神唐梵雙舉也。此神青黑雲色。壽無量
歲。八臂各執異仗。貫穿髑髏以為瓔珞。作
天忿怒形。足下有地神女天以兩手承足
者也。　　豐山長谷總持院勤息快道記

　一校加筆畢　　　　　　　　慈順