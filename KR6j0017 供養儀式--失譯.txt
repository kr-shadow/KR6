#+TITLE: 供養儀式--失譯
#+DATE: 2016-06-11 12:28:54
#+SOURCE: github.com/kanripo/KR6j0017 master c427ec9a                


No. 859
供養儀式


「　略有二十四法則：
　稽首毘盧遮那佛，
　開敷淨眼如青蓮，
　我依大日經王說，
　供養所資眾儀軌；
　為成次第真言法，
　如彼當得速成就，
　又令本心離垢故，
　我今隨要略宣說。」


次擇所法第一：

「　依於地分所宜處，
　妙山輔峯半巖間，
　種種龕窟兩山中，
　於一切時得安穩。
　芰荷青蓮遍嚴池，
　大河流川洲岸側，
　遠離人物眾憒鬧，
　條葉扶疏悅意樹，
　多饒乳木及祥草，
　無有蚊虻苦寒熱，
　惡獸毒蟲眾妨難。
　或諸如來聖弟子，
　嘗於往昔所遊居，
　寺塔練若古仙窟，
　當依自心意樂處，
　捨離在家絕諠務，
　勤轉五欲諸蓋纏，
　一向深樂於法味，
　長養其心來悉地(撰地法竟)。」


若得依前所說地，先須澡浴，沐浴有印明，
真言曰(應誦三遍)：

「藍鑁」


<img:><img:>




其手作印了，右轉護自體，左轉辟除眾魔，
後指八方及上下，即是沐浴(沐浴法竟)。
若掘地，亦須密印真言，真言曰(應誦三遍)：

「南麼三曼多勃馱喃訶」


<img:><img:>




此真言印，或餘經說，如是通用不違背，若能
解了旋轉者，諸有所作皆成就。
次若揣土時，亦須密印真言，真言曰：

「南麼三曼多勃馱喃劍(應誦三遍)」


若欲加持地，先入法界心，淨除於世間，最下
安大空，從空起風輪，乃至於地輪，等香水海
觀。

<img:><img:>






次若欲作量地，若從東北頭住，向南度，從
東南地至西南度，從
此地至西北量，從北
方即還本地，度量地
如上畢。

<img:>

凡有一切供養具，依前列隨日轉下，更忿怒
之像，喜怒與俱。持誦時，從初夜至三，從四更
至半夜，初後加吽發唵字，後加
吽發。持誦時，蹲踞坐曰之賢坐，若真
言之初，以加持本心位。
降伏者，轉加持白毫際；
攝召者，在字門，色如火光，此唅字門，色
加青黑在風，此阿字門，色加黃金，加
此鑁字門，色如白月光，持於下體(名為瑜伽座。持自臍上)；
增益者，吉祥座；若真寂災者，蓮華坐。若真言
之初後，納麼。

持誦，言之初以唵字，後加莎訶。
時從後夜至日初出時。持誦時，從日中至日
沒，悅樂之容，時淡泊之心。

次若事法畢，則向道場坐。

入佛三昧耶真言曰：

「南麼薩婆怛他引蘖帝􂙝微濕嚩二合

目契二合弊唵阿三迷(二)怛履二合

三迷三麼曳平(三)

莎訶」

<img:>

當結三昧耶印，所謂淨除三業，遍觸諸支
分，誦持真實語，纔結此密印，能淨如來地也。
次結法界生，密慧之幖幟，淨身口意故，遍
轉於其身。真言曰(應誦三遍)：

「南麼三曼多勃馱喃(一)達麼駄睹

薩嚩二合婆嚩句

痕(三)」

<img:>

如法界自性，而觀於自身，或以真實語，三
轉而宣說。當見住法體，無垢如虛空。

次，以金剛甲冑，莊嚴於自身，當觀所被服，
遍體生焰光。真言曰：

「南麼三曼多伐折囉二合赧(一)唵(二)

伐折囉二合迦嚩遮吽」


<img:><img:>



避諸魔除自障者，要誦彼真言已，當觀無垢
字，及餘惡心類，覩之咸四散。
次懺諸罪根，須觀㘕字門，色如日初出，燒
除無始罪。真言曰：

「南麼薩婆怛他引蘖帝􂙝(一)微濕嚩二合

目契二合弊(一)薩嚩二合他(三)欠(四)

嗢蘖帝薩叵二合囉係麼暗二合(五)伽伽

那劍莎訶」


<img:><img:>




如是真言印，頂戴加五支，并及香花燈，塗香
末香等，世間及出世間，所有妙供具，便成三
昧供，皆以印真言，是為三業清淨。

次結諸方界，以不動印真言，及去垢辟除，
護持自身真言曰(應誦三遍)：

「南麼三曼多伐折囉二合、引赧(一)戰拏

摩訶路灑儜上(二)娑破二合吒也(三)吽

怛羅二合迦(四)悍漫」


定手住其心，慧手普旋轉，應知所觸物，即名
為去垢，以此而左旋，因是成辟除。若結方

<img:><img:>




隅界，皆令隨右轉，所餘眾事滅惡淨諸障。

次以真言印，而請召眾聖，諸佛菩薩說，依本
誓而來。真言曰：

「唵嚩折囉二合薩埵嚩二合吽吽

醯曳醯曳」

<img:>



諸佛救世者，以茲召一切，安住十地等，大
力諸菩薩，及餘難調伏，不善心眾生。其慧風
幢，一誦一召，是召請也。

次奉三昧耶，以真言印，印相如上觀，諸三昧
耶教。真言曰：

「南麼三曼多勃馱喃(一)阿三迷(二)

怛􂑗三迷三麼曳(四)莎訶
(入佛三昧耶印)」

以如是方便，正示三昧耶，則能普增益，一切
眾生類，當得成悉地，速滿無上願，令本真言
主諸明歡喜，如是發願。

次辟除眾魔，鉤本尊，便入歡喜門，令生尊
歡喜，誦辟除真言。真言曰：

「吽泥蘇吽二合婆儞吽」


<img:><img:>






以慧手避從魔，真言并印左轉，定手作鉤留，
即是留本尊也。

次奉獻閼伽水。所獻閼伽水，先已具嚴備，以
本尊真言，加持真言曰(應通誦十五遍)：

「南麼三曼多勃駄喃(一)伽伽那三

摩三摩莎訶」

<img:>


奉諸善逝者，用浴無垢身，次當淨一切，佛口
所生子。

次奉金剛座，即作蓮花印，令坐真言曰：

「南麼三曼多勃

馱喃(一)阿引聲急呼」

<img:>

遍置一切處，覺者所安坐。

次當辟除自身所生障，以大慧刀印，聖不動
真言。真言曰：

「南麼三曼多嚩折囉二合𧹞鑁(前不動劍印)」


當觀最勝金剛焰，焚燒一切障，令盡無有餘，
智者當轉作，金剛薩埵身，真言印相應，遍布
諸支分。

次頻誦真言，各說本真言，及自所持明，應如
是作已，稱名而奉獻，一切先遍置，清淨法界
心。所謂(前不動劍印)囕字門，如前所獻開示稱
名中。

塗香時，以密印用。真言曰：

「南麼三曼多勃馱喃(一)微輸駄

健杜引嗢婆二合嚩莎訶」


<img:>

次焚香供養。真言曰(應誦三遍)：

「南麼三曼多勃馱喃(一)達麼馱

睹弩蘖帝(二)莎訶」


<img:><img:>






次燃燈供養。真言曰(當誦三遍)：

「南麼三曼多勃馱喃(一)唵怛他引

蘖多引唎旨二合薩叵二合囉儜嚩婆去

娑那三(三)伽伽猱陀哩耶二合(四)莎訶」


<img:><img:>




次雜食飲供養。真言曰：

「南麼三曼多勃馱喃(一)阿囉囉(二)

迦囉囉沫隣捺娜弭沫隣捺泥(三)

摩訶引沫􂑗(四)莎訶」


<img:><img:>



次及餘供養具，所應奉獻者，依隨此法則，淨
敬養眾聖尊。復作心儀式，清淨極嚴麗，所獻
皆充滿，平等如法界，此方及餘剎，普入諸趣
中。依諸佛菩薩，福德而生起，幢幡諸瓔蓋，廣
大妙樓閣，及天寶樹王，遍有諸資具，眾香
華雲等，無際猶虛空。各雨諸供物，供養成佛
事，思惟奉一切，諸佛及菩薩。以虛空藏明，普
通供養印，三轉作加持，所願皆成就。
次普通印，頂戴廣供養，懺悔諸垢，一依本法
座，便入三摩地，將以本種子，安置自體內，
轉成本尊身。真言曰(前普通供養印)：

「南麼三曼多勃馱喃阿」


次持誦法之念誦三落叉，三昧即現前，轉成
法界身。念誦既畢已，遍數寄本尊，復獻閼伽
等，諸供養等物，準初廣作之，護尊及己身。所
作既畢已，頂解三昧耶，護道場及己身，轉讀
摩訶衍，印塔浴佛像，經涉人事，其若初後
夜，遍數同一等，午時減半數。

凡持誦法，略有二種：一者依時，二者依相。依
時者，謂所期數滿，及定時日月限等。依相者，
謂佛塔圖像出光焰音聲等，當知是真言行
者罪障淨除之相也。若其法事竟，當誦此偈，
偈曰：

「諸法從緣生，
　此法從緣滅，
　彼法從因滅，
　是大沙門說。」


凡作曼荼羅者，依前法也，若其度量分短之
能造，最大三十六肘、二十八肘、十六肘、八肘、
六肘、四肘，極小二肘，皆取受方福人身手肘
量，形狀如前。若為國王大臣長者，具有種種
上妙具七寶器等。

又阿闍梨，有眾多聰明快利弟子，應作廣壇；
若其施主乏少，無七寶上妙供具，亦無眾多
聰明快利弟子，應作略法，隨力所辦。
凡所供養物，但除五辛酒肉等不淨者，其供
養器皆用金銀銅鐵瓷等，餘者悉不堪用，其
壇內供養諸味等，一日一易，如果子等，三日
一易亦得。

凡欲易供養物及掃拭，先須發遣聖者、啟白
尊容，然後掃拭塗香供養。行者口云：「尊容暫
出離道場。」掃拭訖，塗香，復開座位，覆請已
了，供養法如前。

又復內院中央一院主，隨其施主所樂佛等
為道場主，及般若乃至菩薩等，隨意安置中，
隨主。
供養儀式

靈雲校本末云貞享三年四月廿三日一校
　并點爛脫了　淨嚴(四十八載)