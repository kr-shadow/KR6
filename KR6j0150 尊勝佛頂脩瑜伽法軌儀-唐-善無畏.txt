#+TITLE: 尊勝佛頂脩瑜伽法軌儀-唐-善無畏
#+DATE: 2016-06-11 12:28:57
#+SOURCE: github.com/kanripo/KR6j0150 master bf79e0e8                

No. 973
尊勝佛頂脩瑜伽法軌儀卷上

三藏善無畏

* 《尊勝真言》序品第一

「　稽首一切薄伽梵
　及以東方金剛部
　雄猛阿閦金剛藏
　寶生如來虛空寶
　達磨句攞無量壽
　觀自在王蓮華眼
　毘首羯磨大牟尼
　不空成就薩埵尊
　四波羅蜜四供養
　八大佛頂轉輪王
　為利一切修瑜祇
　速成尊勝大悉地
　樂修無相說瑜伽
　為求有相兼說相
　有無一體真大空
　是故我今修瑜伽
　文字觀照實相智
　三種般若無一體
　身口意業三密門
　應化法身即三密
　五輪即是五智輪
　五智便成五分身
　五輪盡攝法界輪
　三密即是三身故
　是故我今禮瑜伽
　瑜伽即是大日尊
　是故我今修瑜伽
　為利法界諸含識」


我今略說尊勝陀羅尼法。即是除一切障滅
一切地獄傍生等身。故號尊勝佛頂之義。是
故如來為善住天子。說除七遍畜生之身。即
此修瑜伽者不同事法。若於一念頃證無
生。轉五智成五分法身。悟三密即三身。初
發心時便越百六十種心。度三無數劫行。證
普現色身三昧耶。即是初發心時便成正覺。
是故我今為求有相者。為說有相。若求無
相者兼說無相念誦之法。雖說多種。我今
略說兩種盡攝一切。一者為求世間除災增
益等故。略說有相之法。二者為求無上菩提
修瑜伽者。即說無生頓入普現色身之法。其
世間念誦者略有四種。所謂除災增益降伏
攝召即是。方圓三角半月曼荼羅等。及護摩
爐法即是。四種念誦。若增益念誦時。每真言
上下。加娜莫二字。若除災念誦時。真
言初後加以娑嚩二合賀二字。若降伏
念誦時。加以吽泮吒二合三字。若攝
召念誦時。每真言前後加以訶哩二合
賀入二字即是。除災增益降伏攝召增
加句。並稱所為者名字。其色相者黃白赤青
是。或以面上及遍身衣服皆想本色。所有供
養香華塗＋（香）【乙】塗塗末香。并諸飲食黃白赤青香美
淡辛等。各依本法相應作之。護摩等法各有
殊異所有梵燒柴木等。亦須臨時看取本法
相應作之。

* 《尊勝真言》持誦法則品第二

復次若欲作法念誦時。先須入淨法界三摩
地。於頂上想有藍字。三角智火形。色
如日初出時。遍身為智火梵燒四大五蘊。唯
有空寂其法界真言曰。

娜摩三曼多勃馱喃㘕

心念口誦想頂及遍體為三角智火<img:>形
如上圖。次即入五輪三摩地。便入金剛輪三
摩地。觀己身臍已下方形紫金色。為金剛
輪。便誦真言曰。

娜麼三曼多勃馱喃阿

每字想時。口誦並歸命。心想本體字。其形
如圖。阿字金剛輪黃色。次觀臍中嚩字。
為大悲水輪色如商佉或如乳色。形如滿月。
如圖在下。鑁字水輪真言曰。

娜摩三曼多勃馱南鑁

次說火輪真言曰。

那摩三曼多勃馱南㘕

當心上觀三角火輪。色如日初出時。光焰猛
利如劫火形。其形如三角曼荼羅。

次想訶字。大空點形如仰月黑色。名
含字。即是天風輪。安置於眉上靉靆如劫
風<img:>。

次觀於頂上欠字。大空輪具一切色種種
眾形。號為大空輪。此名為五智輪。謂地水
火風空。即以普通印加持五支。即成真實智。
即說普通真言曰。

唵(一)薩婆他欠(二)嗢那蘗諦(三)薩叵囉醯䐽
(四)伽伽那劍(五)莎嚩(二合引)賀(引六)

次以定慧二手叉十輪。頂戴及以加五支。
即成金剛不壞身。即入三昧耶故。即同一切
諸佛菩薩三昧耶身。作三昧耶身施作佛
事。先入三昧耶。真言曰。

唵(一)嚩日囒(二合二)惹里(三)三麼野(四)

每加印處。並誦真言而加持之。其手印相智定相叉。齊輪合掌以智押禪。此名一切佛心
三昧耶印。因作此印生一切印。是故先作
此印從三昧耶起。即同從三昧加持五處。
頂及咽喉即名五支。其五輪圖如左。

大空點具種種色。名為<img:>欠字<img:>唅字風
大<img:>藍字火大<img:>鑁字水大<img:>阿字〔地大〕－【丙】地大地大。金剛輪腰下。大空輪〔頂上〕－【甲】頂上。風輪眉上。〔火〕－【甲】火輪心上。水輪〔臍中〕－【甲】臍中頂上。風輪眉
上。火輪心上。水輪臍中。


<img:>(一本無此圖也)


既去有為五蘊四大立無為金剛不壞五蘊。
即名無漏智身即無為。曼荼羅地亦然。其曼
荼羅五輪加持。名為地水火風空。去有為五
大立無為五大。故先觀曼荼羅地相上(上)時。先
從空起上觀風等如左圖(圖)。



<img:>


以淨法界心。先燒曼荼羅地中穢惡觸等。
然後依次第安立五大輪。即以結界護身辟
除。光顯淨除三業堅固菩提心等。是故復入
金剛三昧耶真言及印。真言曰。

唵(一)嚩日囉(二合)滿馱(二)怛囉(二合)吒(三)

其手印相。作前金剛掌印。便合作拳置繫
心上。當繫心時散其合拳雙下三繫。此
名結金剛界印。三繫心已。由是真言及印力
故。能淨三業堅菩提心。

次於持誦處遣除穢濁及為障者。凡獻香華
塗香末香并諸供養。辟除去垢發光增威。作
金剛界結諸方界。護身及伴護居止處。如上
所說及有未詳。臨事要須一一皆誦此真言
作印護持。能使成就無諸障難。當以降三世
真言及手印而加持。各能成辨諸事等。

次誦降三世真言曰。

唵(一)寧(上)三婆(二)嚩日囉(二合三)𤙖(四)

此名降三世尊言及手印。名成辨諸事者。
其印相智定各為拳。竪其風幢。屈二大空輪
入掌內。以地水火三輪押之即成。其印以定
手印置在心上。以智印用觸諸物。及結地界
四方乃至上下等界。右轉三遍上下即成結
界。

* 《尊勝佛頂真言》召請本尊等品第三

復次應警覺諸佛及八大佛頂輪王或本
部尊等。從三昧耶起觀瞻。愍念真言者故。降
赴道場。所謂發生真言曰。

唵嚩日囉(二合二)底瑟吒(二合三)

其手印相。智定二手。地輪鉤鎖相連。其大
空令入掌中。以水輪及以火輪雙押空輪。風
幢向前相著。以掌向上便誦真言。以印從下
發起諸尊。是名發生之印。

次請本尊等。真言手印發請真言曰。

唵(一)嚩日囉二合三芒(二)惹惹重急呼(三)


其手印相以智定相叉作金剛拳。不解此拳。
以智風輪撥智大空。定手亦然。如是三彈即
成發請諸尊之法。心想本尊所在之處建竪
樓閣。想其樓閣內有寶蓮華。上觀大圓明。
內有九輪。金剛界道每輪中本尊令坐。圖
如左。








<img:>






其大圓明內分為九圓。八寶瓶。十二金剛杵。
四寶輪。從八寶瓶口竪八金剛杵。承四金剛
輪。從輪四面橫拄四金剛。每瓶及金剛皆
繼綵帶。靉靆垂布大圓明內。各坐九聖者。
中心大毘盧遮那如來。頭戴五智寶冠。坐七
師子座上。結跏趺坐結法界印。自餘諸尊。下
曼荼羅品具明。

迎請真言曰。

唵(一)嚩日囒(二合引)俱捨(二)惹(急重呼三)

其手印相。（用降三世印）五字＝（作金剛拳舉二地輪及其大空）十二字【甲】【丙】用降三世印。以二風輪舉作鉤形。而動其鉤便成奉請用降三世印。以二風輪舉作鉤
形。而動其鉤便成奉請。

既蒙來赴。次應請入念誦道場請入真言曰。

唵(一)嚩日囉(二合)跛捨(二)吽(三)

其手印相。以金剛拳竪二地輪。二空輪交結
入掌。右押左。既奉請入作三昧耶。依請而
住。請住真言曰。

唵(一)嚩日囉(二合)建吒二(二)阿(短急呼三)

其手印相。作金剛拳竪二地輪。二空輪交結入掌右押左。請召乃至歡喜。令其堅固
故。而誦真言。堅固真言曰。

唵(一)薩囉嚩(二合)怛他蘗多(二引)毘三菩
地(三)捺㗚(二合)荼(四)嚩日囉(二合)底瑟姹(二合五)

其手印相。智定相拍便成堅固。

次應灌沐本尊及己身。灌頂真言曰。

唵(一)嚩日囉(二合二)諾迦咤(去)

其手印相。以其智手水輪空輪相捻。餘輪並竪按誦水器。想沐浴本尊。灑印己身頂
上。奉獻閼伽。想灌尊頂。亦用此印拜誦真
言七遍。

* 《尊勝佛頂真言》修瑜伽奉獻香華品第四

次獻香華飲食燈火等。以本真言誦持而用
奉獻。

先奉燒香真言曰。

唵(一)嚩日羅(二合二)度弊(三)

其手印相。作金剛拳按其香上。持誦真言
經一七遍。即成真實寶香遍滿十方虛空法
界。

次奉獻華真言曰。

唵(一)嚩日囉(二合二)扶瑟(二合)弊(三)

其手印相。合金剛掌用印加持。誦真言經
一七遍。即成真實寶華等。

次奉獻寶燈真言印。真言曰。

唵(一)嚩日囉(二合二)地幣(三)

其手印相。作金剛拳。竪二大空置於心上。
持誦真言經七遍。便成寶燈遍虛空界。

次奉塗香真言曰。

唵(一)嚩日囉(二合二)誐度(三)

其手印相。智定覆掌散舒其輪。以智大空押
定空輪。持誦真言經一七遍。

次當歸依三寶出罪懺悔隨喜功德勸請功
德。常住發菩提心讚歎佛德發勝上願。其歸
命三寶者。願從今身乃至當坐菩提道場。歸
依如來無上三身。歸依方廣大乘法藏。歸依
一切不退轉菩薩摩訶薩僧。應當如是歸命
三寶。次應出罪懺悔者。自從無始乃至今
時。煩惱覆源久流生死。三種業障造罪無
邊。今日誠心發露懺悔。惟當廣懺悔令使
罪除。次應發菩提心者。始從今日乃至當坐
菩提道場。誓發無上大菩提道心。誓度無量
諸有情類願皆令離生死大苦。今所發心
復當遠離我法二相。我法平等無自性故。應
當如是發菩提心。以真言加持。令菩提心堅
固不退。真言曰。

唵(一)菩提質多(二)牟怛跛(二合)陀夜弭(三)

其手印相。合金剛掌發菩提心。持誦真言
經一七遍。隨喜功德者。三世如來及諸菩薩。
為眾生故備無量功德。所有功德我當隨喜。
勸請常住者。唯願諸佛久住於世。依瑜伽理
趣無住涅槃。復請轉大法輪遍十方界。發
勝上願者。願諸眾生多饒財寶。常當勇施具
足智慧。常懷大忍樂作善緣。得宿命智悲念
有情。願諸眾生所生之處。常獲如是種種勝
事。

次運心供養。以心運想。水陸諸華無主所攝。
遍滿虛空盡十方界。及以人天上妙塗香雲
海燒香燈明幢幡種種鼓樂歌舞妓唱真珠羅
網懸諸寶鈴。華鬘白拂微妙。磬鐸寶繩羅網
如意寶樹衣服之雲天。諸厨膳上妙香羹
宮殿樓閣寶柱莊嚴天。諸嚴身頭冠瓔珞如
是等。瑜祇運心遍滿虛空。以至誠心如是供
養最為勝上。是故行者以決定心。而行此法
運心供養。誦持真言及作手印。如上所想悉
皆成就。運心真言曰。

唵(一)薩婆他(二)欠(三)嗢怛蘗帝(四)薩叵(二合)醯麼暗(二合五)誐誐娜(六)劍(七)婆嚩(二合引)
賀(引八)

誦真言七遍。即成普通供養。

其手印相。作合金剛掌置於頂上。誦此真
言經七遍。即成就諸供養具。次以真言
及印護身五處。真言曰。

唵(一)質多(二)鉢囉(二合)底(三)吠能(四)迦路弭(五)

誦此真言令住一切如來具足三昧耶。能辨
一切諸佛事業。速得成就。

* 《尊勝真言》修瑜伽五智品第五

復次修瑜伽瑜祇者。自住妙菩提心故。速入
觀菩提心智。觀菩提心真言曰。

唵(一)菩地質多(二)牟怛簸(二合)那夜弭(三)

此名發菩提心真言。亦名大圓鏡智。速令發
菩提心。初發心時便成正覺。即是法身之
義。

次說平等性智真言曰。

唵(一)底瑟姹(二合二)縛折囉(二合三)

誦此真言。速令心住不令散亂。即是應身之
義。

次說成所作智真言曰。

唵(一)拽他(二)薩囉嚩(二合)怛他蘗多(三)(二合)他痕(四)

次說妙觀察智真言曰。

唵(一)娑嚩(二合)婆嚩(二)戍(入)度痕(三)

此名妙觀察智。是應身之義。亦是後得智
法身之義。

次說方便究竟智真言曰。

唵(一)薩囉嚩(二合二)三謨痕(三)

此名方便究竟智。化身之義。或進修門中
以方便為究竟。即是後得智法身之義。此明
中胎五方安之。其五智真言。印相以智定二
羽外叉。合掌為拳。直竪二火輪。以二地輪
亦合。二風輪屈各在二火輪背上節。去二
三分許。二大空並竪。形如五股金剛。以此
一印通用五智。後乃用大日法界印加持五
處。即成具足五分法身萬德之身。其法界印
相。以權智各作金剛拳。智手執權風幢加
持五處。便住當心上。己身為毘盧遮那如來
之身。頭上五智佛寶冠。即是五頂輪王。具五
智義。便以一切佛頂輪王心印真言加持五
處。

其一切佛頂輪王心真言曰。

唵(一)度嚕𤙖(二合二)𤙖(三)泮吒(四)

其手印相。兩手內相叉為拳。竪直二中輪
即是。此印真言通一切用辨事。召請發遣結
界護身一切處通用。復次說本尊真言曰
其印相者兩手外叉。合掌為拳曲鉤右
風幢。即加持五處。增益時用。或一手作攝
召時用又經中所說以兩手合掌。以右手大
指押左大指上。除災時用。若降伏念誦時。
以左押右即是。便執數珠合掌頂戴。當心上
執數珠念誦。當一一與本法相應念誦。速得
成就所求之願。除不至心及以惡事。却被自損。

* 《尊勝佛頂修瑜伽本尊真言》品第六

復次我今略說修本尊真言法。每月十五日
自誦。或遣人誦滿一千八遍。能除一切災殃
長壽增福。或每日三時。觀本尊心上圓明中。或觀己身為本尊。於心上圓明中。旋轉安
布尊勝真言。如字輪形。一一字隨本法。臨時
本色相應放光。皆變成為曼荼羅聖眾。即是
己身為尊勝佛頂法界曼荼羅體。其本尊尊
勝佛頂真言曰。

南謨薄伽婆諦(一)怛㘑二合路迦吉耶反(二)

鉢囉二合底丁以反微室瑟咤二合耶(三)

勃馱耶(四)薄伽婆帝(五)怛姪佗去(六)

唵(七)微戍馱耶(八)娑摩三漫

多(九)嚩皤去娑(十)薩頗二合囉拏竭底

伽訶那(十一)薩嚩二合婆嚩微秫提(十二)

阿毘詵者覩摩暗二合(十三)蘇蘗

多嚩囉嚩者那(十四)阿謎㗚二合多引

鼻曬罽(十五)阿去訶囉阿去訶囉(十六)

阿瑜散陀羅尼(十七)輸馱耶

輸馱耶(十八)伽伽那微秫提(十九)隖

瑟尼二合沙微社耶微秫提(二十)娑

訶娑囉二合囉濕彌二合散注地諦(二十一)

薩婆怛他蘗多引嚩盧羯儞(二十二)

沙吒波二合囉蜜多引波唎布囉

尼(二十三)薩婆怛他蘗多纈哩二合馱

耶去(二十四)地瑟吒二合那引地瑟耻二合

多(二十五)摩訶去母姪梨二合(二十六)嚩折囉二合

迦耶(二十七)僧訶怛那微秫弟(二十八)

薩婆引嚩囉拏婆耶突㗚揭二合

底波唎秫提(二十九)鉢囉二合底儞嚩

哩多二合耶(三十)阿瑜秫提(三十一)三摩

耶去地瑟恥二合諦(三十二)摩儞摩儞

摩訶摩儞(三十三)怛闥多去引部引多(三十四)

句引知跛哩秫弟微薩普二合吒

勃地秫提(三十五)若耶若耶(三十六)微若

耶微若耶(三十七)薩摩二合囉薩麼二合囉(三十八)

薩婆勃馱引(三十九)地瑟恥二合多秫

提(四十)嚩折㘑二合嚩折囉二合竭鞞(四十一)

嚩折㘕二合婆嚩覩麼麼(四十二稱自姓名或為他人即稱他姓名所為事隨四事中相應作之)

寫(四十三)舍利㘕薩

嚩薩埵喃者四十四(四十四)迦耶波利毘秫

提(四十五)薩婆蘗底波唎秫提(四十六)薩

婆怛他蘗多室者二合謎三摩

濕嚩二合娑琰都薩嚩二合怛他蘗

多(四十七)三摩濕嚩二合娑引地瑟恥二合

帝四十八(四十八)勃姪地耶反勃姪(四十九)微部馱耶

微部馱耶(五十)三曼多波唎秫提(五十一)

薩婆怛他蘗多纈哩二合馱耶去(五十二)

地瑟吒二合那去地瑟恥二合多(五十三)摩

訶母姪㘑二合(五十四)莎嚩二合引訶引(五十五)


(此陀羅尼本。中天竺國三藏善無畏。將傳此土。凡漢地佛陀波利已來流傳諸本並闕少。是故具本
譯出流行如上)。

念誦疲乏隨意住。或觀己身心圓明中安本
尊。己身坐於圓明中。遍法界為一身心。
以真言輪至於乏極。即廣作發弘願。迴向施
諸眾生。向所修善業迴施眾生。令免離種
種地獄等苦。如是隨喜等。一如前方便次
誦真言所列勝願迴向皆得成就。列願迴
向真言曰。

唵(一)薩囉嚩(二合)俱捨邏慕攞〔寧二〕－【甲】【丙】寧寧(二)鉢囉寧度夜弭(三)薩囉嚩(二合)俱捨邏慕攞四(四)
三摩多(引)鉢　囉(二合)半遮達囉莽(二合)多
(去五)娑嚩(二合)婆(去)嚩悉地夜(六)(去)
曳(七)

持誦既畢。次應發遣本尊解金剛界次以真言解所結界。解界真言曰。

唵(一)嚩折囉(二合)謨乞灑(二合)謀

其手印相。智定相叉。作金剛拳向頂上解。
是名能解所結之界。亦能成發遣本尊等
事。從次＝此ヵ【原】次已後具明曼荼羅畫像護摩等事次已後具明曼荼羅畫像護摩等事。

第一法者。若人欲得壽命長遠不墮地獄餓
鬼畜生阿修羅道及滅諸罪者。每時至心誦
此陀羅尼二十一遍。起大慈悲憐愍一切眾
生。即得四惡趣罪業消滅。即此第一法耳。

第二法者。若有飛騰羅剎鬼神入國。恐怖惱
亂一切眾生者。稱南無佛心憶念。誦此陀
羅尼一百八遍。即得如上諸難皆悉消滅。

第三法者。若有人不信者。但制心一處專作
此法。即得大驗。即令不信者能起大信心。若
作法得驗。時當有白風旋來入身。身上所有
麁惡黑皮及諸厄難。皆風吹惡皮變退厄難
消滅。

第四法者。若人欲得為大自在者。於七日中
對四方誦呪一百八遍。以七種穀揑作人
形安置四方。必得所願稱意。

第五法者。若人欲得滅自身重罪者。即於城
門底作前法。

第六法者。若人欲得滅先世罪者。即於十字
街頭(柯崕反四通道也)。

第七法者。若人欲得滅一切眾生罪者。即於
佛塔前作前法。

第八法者。若欲得救地獄中一切眾生罪苦
者。每時結佛頂印誦真言二十一遍。即向四
方散印得罪苦滅。

第九法者。若人能欲得施餓鬼漿水者。取淨
水以真言加持二十一遍。以水散灑四方。作
施彼之心。鬼等即得水喫。

第十法者。若有人欲得救一切畜生罪苦〔者〕－【丙】者人欲得救一切畜生罪苦
者。取黃淨土以真言加持二十一遍。散於
畜生身上。及散四方。即得罪苦消滅。

第十一法者。若欲得救人天罪苦及墮落諸
恐怖者。剪五色雜綵華。以真言加持二十一
遍。將散三寶及佛頂上。即得一切罪苦自然
消滅。

第十二法者。若有王難百官難軍兵并口舌
等難者。以真言加持五味香湯二十一遍。將
洗佛及灌佛。即得諸難消滅。

第十三法者。若有沙門婆羅門毘舍首陀四
眾等。欲得福報具足者。每日發願懺悔誦此
真言七遍。以此功德迴施一切眾生。但作此
心即得如願。

第十四法者。若有人欲得滅除一切眾生業
障者。當以五色綵帛作拂。當用誦真言加持拂。掃故像及故經。常作此法。即得一切眾
生罪障消滅。

第十五法者。若有人口舌起者。取好蜜以淨
器盛之。以朱砂和蜜。以真言加持二十一
遍。將用塗一百八軀佛像脣口。即得口舌當
即消滅。

第十六法者。若人長病在床。若復有人欲得
一切愛念敬重。復有人欲救一切世間出世
間事。心未得定。被鬼神惱亂夢想顛倒。當
取金薄一百八番。以真言加持二十一遍。將
用貼一百八軀佛像形頂前。作摩尼寶珠
形。即得一切諸事消除所求如意。

第十七法者。若有國內被鬼病所著。及時氣
疫病流行。當於四城門上以青紙寫真言。用
白檀香木作函盛之。鎖函門別以蠟印函。
當於四城門上之。以五色傘蓋函門別安
一本。即得諸鬼病等即皆消滅。

第十八法者。若有國內五穀不熟風雨不時。
當以白絹作幡書真言於上。并畫作佛頂
印。懸一百八十尺剎上。向＋（作）ィ【原】，（住）ィ【原】，〔向〕－【丙】向向正南著之。即
得風雨調適五穀成熟人民安樂。即得惡龍
迴心作善。阿修羅王不能障礙。

第十九法者。若多雨不止。即以緋絹書真言
二十一道。懸著正南剎上。即得雨止天晴。

第二十法者。若有惡賊起於國內。當以青絹
書真言二十一道。中心畫乾闥婆兒善住
兩手調箭。懸於正東剎上即得惡賊自然退
散。

第二十一法者。若有國王衰禍欲至。當以雜
物作一百八箇浮圖相輪。又打金薄葉各書
真言一本。於一相輪最上頭函內盛之安
置。即得衰禍消滅福祚延長。

第二十二法者。若有貴人賤人。欲得常擁護
他人。及自護身所求財寶稱意者。常起善心
心不散亂。每日每時於佛像前。結印誦真言
七遍。瞻仰觀佛面目。不動如此作法。即得
種種福祿充足命終之後必有福報不墮惡
趣。

第二十三法者。若有女人欲求男女子者。
於一百日辨香美飲食。乞與貧病人喫。施食
之時。口常誦真言。念念不絕如此作法。必
獲福德男女兒子。

第二十四法者。若有夫婦相憎者。將絹帛誦真言加持二十一遍。即將作衣與夫壻者。即
便得和順。

第二十五法者。若有女人嫁娶不結者。取好
淨鹽不限多少。誦真言加持二十一遍。施與
現前僧喫即便女得嫁處。

第二十六者。若有外道及國王王子大臣百
官等。不信佛法者。取無瘡瘢黃乳牛三頭。
誦真言加持水艸二十一遍。與牛食之。日
欲出時。即將取乳以銀器盛之。又誦真言加持乳二十一遍。即於四方淨地寫之。其將乳
人須著白衣。口云乾闥婆兒善住。及天王
帝釋。今有此事當自處分。行者當即入城
見國王王子大臣百官。及諸外道不信佛法
人等。見此行者深生歡喜。行者所說悉皆
信受。得信之心無有改動。

第二十七法者。若有人所在處界內。所有惡
鬼神惡鬼毒龍等。行者欲得降伏者。取牛
乳加持二十一遍。即寫著有龍水中。若有龍
出來。行者語言。汝莫損此界內眾生。即令
依舊安置龍。若薄媚不出來惡業不息者。即
誦真言加持沙二十一遍。散於池中即得
池平如地。行者別將龍向餘處。安置遣令
得所。行者即更加持二十一遍。莫遣東西。
其惡鬼神。加持飲食二十一遍。以施之。
行者告言我今語汝。若不損害眾生任汝
住此。若擬損害眾生即須出去。其鬼神薄媚
不受處分者。即此作鐵𣐍長十二指。以真言加持二十一遍。即釘入地。惡鬼神即散出
走去。行者仍安置鬼神。遣令得所。又告
言。一如處分不得東西。

第二十八法者。行者每欲出行之時。常作
一白拂誦真言加持一百八遍。手常持行。若
逢諸類一切畜生等。皆拂之一遍。即得畜生
惡業離苦解脫。

第二十九法者。若欲令先亡離苦解脫者行者當於屍陀林中安坐七日。日別三時誦真言。任意多少滿七日已。即取行者坐處土
散之時。亡者即得離苦解脫。悉得生天永離
惡道。

第三十法者。若有人顧賣不售。所求不稱意
者。行者為結印誦真言二十一遍。安置善
住形像於密處供養。即得所求顧賣稱意。

第三十一法者。若有人欲入山林。逢師子虎
狼毒蛇惡獸等者。欲入之時。預於山前誦真言二十一遍。加持黃土七遍即取上土口
含之。數數訶氣入於山中口云。於此山中惡
毒禽狩等所有惡毒氣悉皆消滅。此地屬我。
若能依我法行者任聽汝住。若不能依我法
行者。即須急出。若不出者。口即閉塞開口
不得。行者見虎狼禽狩等開口不得。即須
急出。若不出者。行者見虎狼禽狩口開。
即須集之一處。以右手摩挲其頭上。加持
二十一遍。行者口云。我和上令開汝口。即
放出界外守護地。勿令傷損此界內一切眾
生。行者發遣乃已。仍須安置令遣得所。
行者常坐山中二月餘日。更不得住。即須
且東西去已後更來坐。若其久住。諸禽狩等
即不得安隱。

第三十二法者。若山中有慳鬼神慳龍等。不
許行者於山中隱逸者。行者知見此事。即
依法處分者。行者口云我樂此地乞汝與我。
若不與我當共汝住。若不許者。儞即須出去
於三百由旬外安置。若其薄媚不受諫勸者。
我即禁繫汝不令東西。行者即以鐵杵長
十二指加持一百八遍。用釘住處門首。即令
諸惡禽狩等。於一百由旬內住止安穩。

第三十三法者。若有諸龍。被外道等禁繫致
令國中無雨。行者當於有龍水泉邊作一小
壇。以桑木作橛八箇安於壇中。又以乳酪三
椀亦安壇上。總加持乳𣐍等一百八遍。即
以木𣐍釘泉水四邊八處。又以乳酪寫於池
中。又以金薄葉加持。著荷葉上著泉中。行者口云。善知識今有厄難。被諸外道禁繫。今
此作法已訖。以陀羅尼護汝發遣。收領其荷
葉與真言沒水去。行者訶氣三遍。外道禁
法即便破壞。其龍即得解脫無難。其龍當即
出來供養行者。龍口云。曹主有何處分。行者口云。汝可每依時興雲致雨。將此陀羅尼
頂上安置。令汝等永得無難。

第三十四法者。若有大水汎漲損傷人者。即
誦真言加持水二十一遍。將投大水中更不
汎溢。

* 《尊勝佛頂真言》修瑜伽畫像品第七

復次我今更說修瑜伽速證有相無相悉地。
準例內外有異。外相法者。先須畫像。擇取
吉善好月時日。晨朝起畫。好月者。正二三
四五六七十二月等。此為最上好月。好日者。日月蝕時及地動時鬼宿日。此為上
好勝日。或取白月十五日。或取二十三日等。
已擇取日月時節。喚畫師沐浴。與三昧耶
戒。或與三昧耶灌頂。每出入洗浴換衣。
食三白食不雜穢食等。亦不還價。其畫物白
氈。或好細布絹等物中。如法畫之。一依圖
上如左。其所畫布絹㲲等。大小隨意。中
心。畫大圓明白色。又大圓明分為九圓。
八方置寶瓶。於瓶口中插以名華。上置三股
嚩折羅。中心圓外四隅安四寶輪。皆以嚩
折囉相拄。寶瓶及嚩折囉腰。纏綵帶
垂之。中圓畫毘蘆遮那如來。頭戴五佛冠。
種種寶華光。於七師子座上結跏趺坐。手
結法界印。左圓明中畫白傘蓋佛頂輪王。
頭戴五智冠。左手執蓮華。於蓮華上安置白
傘蓋。右手揚掌半跏趺坐。其身光及頭光。
如五色車輪形。右圓明中畫最勝佛頂輪王。
頭戴五智冠種種莊嚴。背圓光及以通身光。
狀如車輪具種種色。右手持蓮華於蓮華上
安八輻寶輪。具種種色光焰圓繞。於蓮華
上結跏趺坐。左手揚掌。中圓明前畫尊勝
佛頂。亦名除障佛頂輪王。於蓮華臺上結跏
趺坐白肉色。兩手臍下如入禪定。掌中承
蓮華。於蓮華上金剛鉤。如上頂輪王等。種
種光明五智冠等。一依瑜伽圖。皆於白蓮華
座結跏趺坐。大日如來後圓中畫放光佛頂。
或名光聚佛頂輪王。左執蓮華。於華臺上
畫佛頂印。於佛頂上放光。五智寶冠光明
等。一如上說。右手揚掌。其尊勝佛頂＋（輪王）ィ【原】頂頂左邊。
圓明中畫勝佛頂。左手執劍。右手揚掌。
五佛冠種種莊嚴。輪光明中亦如上說。其
尊勝佛頂右。畫廣生佛頂王。右手持嚩折囉。左手揚掌。五智（寶）＋冠【乙】冠。輪光焰瓔珞等冠。輪光焰瓔珞
等。一依上諸尊等例。光聚佛頂右圓明中
畫無邊聲佛頂王。右手持蓮華。於蓮華臺上
畫商法。左手當嬭房上揚掌。五佛冠。輪
光莊嚴等。隨意種種莊嚴。光聚左圓明中
畫發生佛頂王。左手執開蓮華。右手右
膝上半跏趺坐。輪光瓔珞同如上說。皆大仁慈悲相。下左邊畫降三世尊。於半月輪邪
立走勢。青色拘牙上出。四手。兩手結三昧
耶印。一手結心印。一手執縛折囉。右
邊三角赤光中畫無動尊。於盤石上半跏趺
坐。一目怒出一目合咬下脣。一邊反出。赤
髮交鎖垂下左邊。身復肥滿如童子形。右
手把劍左手執索。兩明王中間修瑜伽
者坐。前香爐。其像上畫寶蓋。兩邊畫六箇
乘雲首陀會天童子形。半身涌出各執香華
寶鬘等。一依如上圖。或如外觀像法。修瑜
祇者。觀己身為毘盧遮那法身。周遍法界
同一體相。更無異相。我今略說觀像及畫法
則已竟。凡欲作法受持佛頂尊勝陀羅尼神
呪者。先須畫像。畫像法者。取好絹。或用白
㲲。絹用三幅高一丈。彩色中勿用皮膠。須
用香膠。畫師須清淨。不喫熏辛。從黑月一日
起首。畫像滿七日即須造了。當畫作甘露
山。山中作種種樹林華果流泉鳥獸。山中作
禪窟。窟內作釋迦牟尼佛結跏趺坐。佛右邊
作天主帝釋。一切眷屬圍繞。左作乾闥婆兒。
名曰善住。容貌端嚴如似菩薩。頭髮衣冠亦
復如是。以種種瓔珞華冠莊嚴。又以白㲲巾
斜勒左肩上。右手把毬杖又作乾闥婆眷屬。
圍繞善住歌舞作樂。佛左右各作兩箇四天
王及其眷屬。又於佛左邊作大梵天王并魔
王。畫像了已。即須作壇受法。作壇法者。先覓
淨地勿令有瓦石。以五種香湯和淨土作泥。
泥地方一丈。又作壇中心方圓。一肘內
作一佛頂。青色於壇四面外各安飲食。面別
七盆。四方各置一具香爐。燒眾名香。南門
安一銅瓶。瓶中盛香水。安帝釋坐處。東門
安乾闥婆兒善住坐處。於西門呪師自坐。面
向東方。佛像面向西方。又以五色綵帛作幡。
懸壇場外四邊。又安五盞燈。一盞處中高著。
四盞四角下著。如似塔形。壇場內散諸雜華。
供養物等。並於壇外四面安置。勿於壇
內。七日之中於道場內誦呪。數須滿
一萬遍訖。佛頂放大光明。呪師七日之內。
須數數發露懺悔起大慈悲發弘誓願永不退
轉。當爾之時即知法成。更莫疑慮。
尊勝佛頂〔真言修〕－【丙】真言修瑜伽法〔卷上〕－【丙】卷上真言修瑜伽法卷上

曩謨婆(去引)誐縛帝(引)怛賴(二合)路(引)枳也(二
合)鉢羅(二合)底尾始瑟吒野沒馱(引)野婆(去)誐
嚩帝(引)怛儞也(二合)佗(引)唵(引)尾戍馱野尾戍
馱野娑麼娑麼三(去)滿跢(去引)縛婆(去引)娑娑
頗(二合)羅拏誐底誐賀曩娑嚩(二合)婆(去引)嚩
尾秫第阿(上)詵鼻左覩𤚥素誐哆嚩羅嚩左
曩(引)阿密嘌(二合)哆鼻矖罽(平)摩賀(引)曼怛囉
(二合)跋乃(引)阿(去引)賀羅阿賀羅阿(去引)臾散
馱(引)囉抳戍(引)馱耶戍馱耶誐誐曩尾秫第
鄔瑟抳(二合)灑野(上)尾惹野尾秫第娑賀娑
囉囉濕茗(二合)散祖儞帝薩囉嚩(二合)怛他(去
引)誐多嚩路(引)迦𩕳娑(上)吒幡(二合)囉弭哆(去
引)跛里布(引)羅抳薩嚩(二合)怛他(去引)誐哆紇
哩(二合)娜野地瑟姹(二合)曩地瑟耻(二合)多摩
賀(引)母捺哩嚩日囉(二合)迦野僧賀多(上)曩尾
秫第薩羅嚩(二合引)嚩囉拏(鼻引)播野訥蘖底跛
哩尾秫弟鉢羅(二合)底𩕳󰹺囉哆(二合)野阿(去
引)欲秫第三麼野(引)地瑟恥(二合)帝麼抳摩抳
摩賀摩抳怛闥(去引)哆部多句(引)致跛哩秫
第尾娑普(二合)吒沒地秫第惹野惹野尾惹
野尾惹野娑麼羅娑麼羅薩嚩沒(引)馱地瑟
恥(二合)多秫第嚩日哩嚩日囉(二合引)蘖陛嚩日
覽(二合)婆嚩都麼麼(某甲)設哩覽薩羅嚩(二合)
薩怛縛(二合)難左迦野跛哩尾秫第薩嚩(二合)
誐底跛哩秫第薩羅嚩(二合)怛他蘖哆(去引)室
者(二合)銘三(去)麼(引)濕(二合引)嚩(平)沙琰覩薩囉
嚩(二合)怛他蘖多三麼(鼻)濕嚩沙(去引)地瑟恥
(二合)帝沒地野(二合)沒地野(二合)尾沒地野尾
沒地野冒馱野冒馱野尾沒馱尾沒馱野
三滿跢跛里秫第薩羅嚩(二合)怛他蘖多紇
哩(二合)娜野地瑟姹曩地瑟恥(二合)多摩賀母
捺哩(二合)娑嚩(二合)賀




































《尊勝佛頂真言》修瑜伽軌儀卷下

善無畏三藏

* 大灌頂曼荼羅品第八

我今復說修瑜祇者觀曼荼羅并畫諸聖眾
樣者。淨與不淨。但發菩提心為淨。內外緣合
不擇時日。若擇清淨者。內外淨。一一依如上
說。日月時節及清淨勝地佛堂殿宇蘭若伽
藍山林樹下。一依四種曼荼羅法。方圓三角
半月等形。及以青黃赤白。各依本方而作曼
荼羅。今略金剛頂大毘盧遮那經。并釋義十
卷。蘇悉地。蘇摩呼。如意輪。七俱胝。瞿醯且
怛羅。不空羂索等經。撰集壇儀舉一法現其
三種。唯形色等異。圖如左。






<img:>






如上所說。圖曼荼羅時。先觀如前所說五
輪及淨界訖。然後作之。若畫曼荼羅。及畫
尊像等。結界召請供養時。要須先用一切佛
頂輪王心真言及手印。難勝忿怒王真言手
印。辟除護身。然後起首作諸事業。和彩色。
但所用物。皆須此二明王真言印等。其一
切佛頂輪王真言曰。

唵(一)度嚕𤙖(二)𤙖(三)泮吒(四)


其手印相者。以兩手勾內叉十指合掌。直竪
二中指合頭。加持五處為護身。加持所用器
物彩色。及指地為清淨光顯護淨等事。若召
請時。二中指合屈來去三召。若奉送本尊
等時。向外撥之三遍。結界護身辟除等。以
難勝忿怒王真言及手印。便成辨事。一切處
用。難勝忿怒王。真言曰。

唵微枳囉二合娜度那度那𤙖


若不得此二明王及印。作一切佛頂法。法則
不成。要須作前件一切法等真言印契了。仍
須加此二法。寧不得上件所說諸契真言等。
但用此一切佛頂印真言難勝忿怒王真言
印。即得辨諸事業無不成就者。一切召請結
界光顯。辟除護淨自護護他。護道場界。奉送諸尊等。皆同用此二明王真言印契無
不成辨。其持誦結印功德。唯佛乃能說之。
餘一切菩薩聲聞所不能知。何以故。一切佛
頂心最為勝故。一切佛頂中尊勝佛頂能除
一切煩惱業障故。號為尊勝佛頂心。亦名除
障佛頂。難勝忿怒王真言印者。準一切佛頂
心印。唯改右中指上節屈。拄左中指上節
即是。其所畫方曼荼羅法則者。方八肘或十
二肘或三十八肘。若自為眾生造。四肘或七
八肘等亦得。若大作者。或官府上下為國
者。上至一百八肘。下至三十者任意大造。
其八肘者四肘者為中心。大圓更分為五圓。
四隅半月輪。每圓畫九尊。其半月輪畫六足
尊。大圓四面畫八瓶四輪。十六嚩日囉(二合)
為柱。等皆絓綵帛。四肘分兩院各二肘。其
二肘分別為兩院。又兩院各分三道。第
二院外緣畫三道。白黃赤表三佛頂之義。亦
是戒定慧三學義也。第三院外緣畫五道。白
黃赤青黑。此表五佛頂五智之義。其兩院中
各分三道。從外第一院諸聖眾座位向內。第
二道布列諸寶瓶香爐燈明閼伽飲食菓盤
諸漿等處內。第三道是辨事侍者。行食來往
之道。第二院亦準此。其中台畫大圓明。中
又分為九圓。每輪中更分為九圓。其圓畫九
聖者等。中心圓中畫毘盧遮那如來。四面尊
勝等四頂輪王。四隅四波羅蜜菩薩。四隅
半月中心各畫四大頂輪王。各畫四供養波
羅蜜等。一依瑜伽具有法則。不能一一載名
字。其第二院直東。釋迦牟尼如來結跏趺坐
作說法相。座下左右天帝釋。并善住天子。合
掌恭敬兩膝著地。瞻仰如來請問。世尊云何
除災。云何延壽。云何去七返畜生之身。如是
請已。爾時世尊慈悲愍念。便入除障三摩地。
從如來頂上發生惹耶三摩地。狀若輪王之
像。白色首戴五佛寶冠。手執金剛鉤。項背
圓光。通身如車輪狀。暉曜赫奕。現此三
摩地時。十方世界六種震動。十方世界一切
地獄六趣眾生應墮惡道者。皆悉滅除一切
惡業不復受。若便得生天及十方清淨國
土。為此善住天子七返惡道之身一時消滅。
是故號為除障佛頂輪王。即是五佛頂輪王
之一數。并通三佛頂八大頂輪王也。如來左
右彌勒菩薩。手執法界印。曼殊室利菩薩。手
持青蓮華。各執本契。一手把拂。皆側向如來
立。其如來左右。如來毫相。如來心。如來舌
相。如來眼。如來鼻。如來牙。如來耳。如來臍。
如來腰。如來槊。如來無畏。如來力。如來馬
陰藏。如來眉。如來口。如來無能勝明王。如來
無能勝明妃。院四角。香波羅蜜三昧耶。寶
波羅蜜三昧耶。華波羅蜜三昧耶。塗香波
羅蜜三昧耶。相對各在圓明中。其餘如來
毫相等。各執本契。種種莊嚴。結跏趺坐。四
面各畫十方佛并二仕菩薩等。又四大阿羅
漢四辟支佛等分布四面。其北面中心畫觀
自在王菩薩。左右畫蓮華部內眷屬得大
勢至觀自在菩薩。二白處尊觀自在菩薩。
苾俱胝觀自在菩薩。不空羂索觀自在菩薩。
多羅觀自在菩薩。如意輪觀自在菩薩。喬
哩觀自在菩薩。吉祥觀自在菩薩。大吉祥觀
自在菩薩。佛吉祥觀自在菩薩。水吉祥觀自
在菩薩。馬頭明王觀自在菩薩。蓮華軍荼利
明王觀自在菩薩。一髻明王觀自在菩薩。如
上諸聖者等。皆執本契種種莊嚴。於蓮華座
上半跏趺坐。次南面中心畫執金剛王祕密
主菩薩。手持嚩日囉(二合)結跏趺坐。於菩薩
左右金剛部內諸聖眾次第安置。金剛母菩
薩。金剛拳菩薩。金剛鎖菩薩。金剛眼菩薩。金
剛忿怒菩薩。金剛索菩薩。金剛軍荼利菩薩。
金剛矟菩薩。金剛火菩薩。金剛鐸菩薩。金
剛喜菩薩。金剛棒菩薩。金剛心菩薩。金剛
蘇波呼菩薩。金剛童子菩薩。金剛赤身菩薩。
金剛青面菩薩等。如上諸金剛菩薩等。各執
嚩日囉(二合)輪索棒矟等本印契次第而坐。
光焰瓔珞等莊嚴之具。皆如法狀之。其西門
左右安置八大菩薩等。虛空藏菩薩。地藏菩
薩。除蓋障菩薩。慈氏菩薩。曼殊室利童子菩
薩。持地菩薩。蓮華手菩薩。祕密主等。次第門
左右安置之。各執本契種種莊嚴。其外院
各安十方護法神王等。各領眷屬。左右畫四
箇侍者。如東北角伊舍那。手執怛利首羅。
左右各二侍者。隨執本方印契。東門北東方
提頭賴吒天王。手執琵琶并四侍者。東門南
上方護法天帝釋王。手持嚩日囉(二合)各領
四侍者。外院四面各畫辟支佛四大聲聞眾
東南角火天神在於火焰中坐。手持澡罐
數珠。左右各二侍者。南面畫閻羅王。手執死
王節印。閻羅后及判官鬼類等眷屬。左右畫
之。西南角畫羅剎王。手把劍各有二侍者。手
執刀而坐。西面門南西方水天神。被甲頭上
蛇頭。手把龍索。四侍者左右兩膝跪坐。合
掌而住。門北下方地神阿修羅王。手把寶
瓶。四侍者亦如是。又南門西面日天子并后。
乘五馬車。兩手把開蓮華坐圓輪。七曜各其
本色。手執本印。在日左右圍繞。門東面月天
子并后。乘五鵝車。手執風幢上伏兔。坐白月
輪中。二十八宿各執本契。隨本方色狀若天
形。遶月天而坐。其東面南北面閒處。各畫
諸悉地仙天等。各有三四侍者。如上諸聖眾。
如法一一具畫本形像。名為上曼荼羅。若單
畫印契。於蓮華臺上放光明焰。名曰中曼
荼羅。若畫蓮華臺上書種子梵字。光焰圍繞。
或但寫梵種子字者。號曰下曼荼羅。若國
難除災者。第三院中畫五岳四瀆君王軍兵
眾地界國內神祇等。如法畫之。若起逆賊
者。臨時改變。第四院畫賊徒失度之狀。半
入壇下鎮之。如是畫畢。結界辟除召請。便下
寶瓶香爐燃燈菓盤塗香末香凡香等及諸
妙漿閼伽。隨諸尊位下之。臨時看事相應任
意大小。若大一百八肘。或三十五肘。或十五
肘已來者。寶瓶二十五箇。若八肘已來者十
一箇。下至六箇。餘供養者隨時而奉獻之。中
心九圓中各各下之。外二院共十六。四角四
門相對名增益曼荼羅。息炎曼＝漫【丙】曼荼羅曼荼羅者
唯改圓。若降伏三角。若攝召半月形。餘皆
同。

* 《尊勝真言》證瑜伽悉地品第九

復次如是畫上中下曼荼羅。如法供養作法
念誦十萬遍。必得上悉地。若一百二百三百
四百萬遍不作法亦得成就。一切世間所求
勝事無不隨意。除遣五逆事背恩德等餘皆
成就。若千萬遍必獲無生悉地。即同本尊之
身。若初持誦十萬二十萬百萬數內。有種種
相現必不得取捨。一心之外更無餘物。自心
是佛。如實知自心即是菩提。故但知求無上
菩提。得成之日自知。某時有如是相現。為
如是事應了了自知。不假須妄生分別。必墮
毘那夜迦境界。若燈焰自然高。或一尺二尺
已上。先不燒香香爐忽有焰起。或幡無風自
動。或微雨或天華等者。或齒落更生。或白髮
鬚髭變黑更生牙齒。或先有病患自然除差。
或先無福德福德增加。或先愚癡加以聰慧
智慧日益。先是愚癡除癡慧生。或先所求解
才筆文章日新悟解。世出世間勝事隨意即成
。或曾未解真言印契祕密法等自然悟解。
先不通大乘經典善知通塞。如是等事皆是
滅罪除障之相。未是成就真言之法。或見諸
佛國土。或見自身為諸佛國遍滿法界。如是
等事不可具說。欲成就真言近悉地之相。更
勤功德念誦必得成就。非但得長壽增福。如
法持誦必獲無生悉地。悉地有三種。下悉地
者長生不死。地仙中為王。或世間一切勝事
巧妙合練赤白。種種勝事多聞智慧福德無
不具足。住壽萬萬歲。中悉地者隱形。悉地
中為轉輪聖王。住壽一劫。上悉地者所加持
藥物器杖等三相具現。得證五地已上八地
已來菩薩之身。一念之間無量諸天大梵天
王無量帝釋天眾毘沙門天王等。各領無量
大威德天眾迎來。一念之頃。過十佛剎微塵
數佛世界。一一佛前承事供養。隨眾生趣化
度眾生。如是說者名為有相悉地之法。其念
誦藥物器杖者。光明砂雄黃牛黃大小還
丹龍腦香水精珠寶珠真珠等。如是皆有
分數。其器杖者。嚩日囉(二合)五股三股獨股
輪鉤數珠及寶冠等物。一一皆依法作之。其
無相悉地者。前三種悉地為下悉地。若無相
中悉地者。或得本尊身。若得應化身乃至十
地位之菩薩之身。號曰中悉地。其上悉地
者。三業即是三密。三密即是三身。三身即
是大毘盧遮那如來智。若得如是毘盧遮那
之身。若證法界普現色身。同一法界同一體
性。一心之外更無一物而可得立。諸佛虛空
相。虛空亦無相心同虛空故。修瑜祇者亦同
一體。一念之頃越三妄執度三僧祇行。初發
心時便成正覺。即是悉地之身也。此是無相
悉地中最上悉地之法也。

* 《尊勝佛頂真言》修瑜伽護摩品第十

我今復說護摩之法。護摩雖有多種。今略說
四種。盡攝一切護摩之法。所謂除災圓爐。增
益方爐。攝召半月。降伏三角。如是四種護
摩具有兩種。一者外護摩。二者內護摩。若外
護摩者。一依常度依事法。對於曼荼羅外
相望處。淨治地泥塗。量取四肘。中心掘深一
肘。方圓等。脣高八指。脣闊四指。外安重緣。
亦闊四指二肘。各分兩邊。分四面安置諸聖
眾。爐四面布茅草。以末押根順押之。淨泥
揑作輪。闊一磔手高一指。具八輻輞。而作
安於爐底。以楓木為柴。長一肘以本押末而
順押累之。著火之法。必不得口吹。要須取淨
處火。隨法而用。或以扇扇之。火著已。即灑
淨香水。請火天令坐爐中。即捧華散其爐中。
以閼伽水獻之。取蘇三遍。以大杓一一真言
泮爐中。次取油次乳次酪次蜜。各護摩三
遍。次乳粥粳米飯。又取五穀粥皆護摩。次
取長一寸黑沈香白檀木紫檀木。各取三枝
搵酥中擲之爐中。又取柏木長十二指一向
本末束之。取三條還酥中搵上下擲之爐中。
又用楊枝亦準前法燒之。次取沈香木等各
三遍。次取沈香末香白檀紫檀煎香末等。已
上末以蜜和濕泮之。安悉末。丁香末。熏陸
香末。健怛囉娑末。已上和蘇泮之。甘松末。
藿香零陵末。巳上和蜜泮之。乳頭香。安
悉香。健怛羅娑闍囉娑香。龍腦香。丁香顆
用之。豆䓻白芥子和香。如是等。堅木香。
堅木香末。脂香。脂香末。次第取各三遍護
摩之。然後奉送火天還本座位。即請本尊奉
華閼伽等。奉坐爐內令生歡喜。即取酥等以
大杓三遍。次小杓一百八遍。或千遍護
摩。然後護摩蜜乳酪油諸香水末及五穀
等。一依如上。即奉閼伽還本位中。每所供養
香及木等皆滿三把。留五穀粥器中。次第大
曼荼羅中諸佛頂輪王。及外院佛及菩薩。下
至十方護世天神等。一一護摩之。或都諸色
物等。各三遍護摩。一依如上。諸木蘇等盡
護摩之。其所供養香物等。都和五穀粥中
相和。先為國主皇后及太子諸王公主宰相
百寮法界眾生乃至自己身。各為三遍護摩。
最後取爐四面供養飯菓盤等。一一加持
護摩之。其火壇四角。置五寶瓶香爐菓盤等。
一依大壇法。方圓三角半月火爐。一依如上
大壇法用。若能如是作法無不成矣。

若其惡相。正護摩之時。忽然火死。或黑焰或
驢騾等聲。皆是不成之相也。若火色與本法
相應即是成相。或聲音相貌。本法不相應
不成之相也。若除災法火色白。若增益法火
色黃。若降伏法火色赤。若攝召法火色青。相
貌者如傘蓋嚩日囉(二合)蓮華鐸。焰光善
妙聲音。皆與本法相應皆是成就之相。凡念
誦護摩作法之時。依本時而作。速得悉地。所
謂從初夜二更三更為除災時也。夜半攝召
時。後夜至明增益時。日中降伏時。其四種護
摩。各各木香藥爐形等。各有殊異。準蘇悉地
具明。臨時採作之。已說事法護摩之儀。

第二內護摩者。三處同一體。三處同一體者。
大曼荼羅。即是護摩曼荼羅。護摩曼荼
羅。即是己身。己身即是火天。火天即是毘盧
遮那如來。毘盧遮那如來。火天。己身。三種無
二等無差別。同一體故具足三身。大日遍照
法界。無所不遍。不生不滅離言離想。生與
無生無非大日。故號為法身。護摩者。此方為
火天。火能燒艸木卉林無有餘者。天者智
也。智火能燒一切無明株杌無不盡燒。遮那
大日即是法身。火天智火即是應身。己身能
住方便即是化身。故經云。方便為究竟。能作
一切佛事。是故自身為化身。此三種同一體
相入五智輪。頂上觀法界生智火燒除一
切業障等。能滿一切眾生願。其四種護摩隨
本法作。若除災等一依外護摩。能轉一切障。
令生諸福德。一依毘盧遮那經十二種火法
次第而用之。

* 《尊勝真言》修瑜伽祈雨法品第十一

我今次說祈雨之法。為利群品。略說祈雨之
法。天氣亢旱甘澤不調。赤旱千里苗稼不生。
萬類惶惶國土不寧。火〔天〕－【丙】天天災競起。水陸眾
生命在朝夕。修瑜祇者。見如是眾生受苦起
大慈心。即略作祈雨曼荼羅。其祈雨曼荼
羅大小。準上臨時任意。壇基高一尺。淨泥
及和牛糞塗地。更加壇外。四五尺淨地泥飾。
以種種雜香末和為水。細細塗之。下及外三
尺淨處。其曼荼羅高一尺。四門安蹈道。更
基一二肘。緣以為畫諸八大龍王并妃眷
屬。東方三首身長三肘。南方五首身長五肘。
西方七首身長七肘。北方八首身長八肘。中
央九首身長九肘。妃等亦準王。各領侍從。一
首二首三四五六七八等。種種身形相類
(此下有畫樣)。







<img:>







上件祈雨曼荼羅大小有殊。若國作方三十
八肘。若郡縣造方十五肘。若坊村邑作八肘。
若無主請。自私請為法界眾生作者。或在山
林蘭若。或寺舍伽藍聚落村邑念誦者。闊四
肘或二肘。隨時大小。其曼荼羅分為三院。
中心大圓又分五圓。又每圓中分為五圓。中
心畫尊勝佛頂輪王乘金翅鳥王為座。張翼
忿怒舉一足欲捉諸龍頭腦勢。其龍等皆合
掌低頭。其本尊把金剛鉤。怒形向前搭勢。其
四圓各畫白傘蓋佛頂等為中心五圓。四面
各畫四波羅蜜等。皆乘金翅鳥王為座。狀如
中院形勢。舉足蹈龍王等之狀。以四印押
龍等尾上。外院四角四供養。東西面畫佛
并二菩薩。左右畫無能勝王難勝忿怒王。北
面中心畫觀自在王菩薩。左右部母尊部心
尊明王孫婆嚩何耶曷利(二合)婆持明王等。
南面祕密主執金剛藏王菩薩。左右部母尊
部心尊。軍荼利金剛菩薩忿怒大明王等。西
面門南北。各畫降三世尊不動尊明王等。外
院各畫本方十方結護神并眷屬四箇侍者。
南門東西。各畫日天子月天子并妃。四面空
處。各畫七曜二十八宿等各執本印。四面閑
處畫諸悉地仙。各有侍者。及大菩薩并侍者。
一如圖樣安之。其三十八肘國力作。已下府
縣造十五肘。八肘者一依上畫之。或就中
國內。五嶽四瀆五方龍等。於曼荼羅最外更
塗畫圍繞。圖畫訖。內外諸院著種種飯食。
一如大壇供養食香華等同。其四肘二肘者。
不假須如法畫形像。但畫印契或但書種子
字或書名字。其曼荼羅外二尺平淨處。以
苦棟葉擣取汁遍塗青色。四面各畫大龍王
并侍者等。又對畫妃并眷屬等。三首五頭
七八九首等。各依本方畫之。其西門蹈道中
涌出半身。中央龍王并妃眷屬。向諸尊等恭
敬供養降伏請降甘雨。其三十八肘十五
肘已上者。寶瓶二十五箇。八肘已下者。五箇
瓶即得。其瓶青。瓷𤬳或新瓦甕。每日新水和
青黛五寶五穀。口插竹枝柏葉等。青綵長七
八尺者繫項。壇上張青傘蓋。四面縣幡四
七口等身青幡。壇直東懸四十九尺青幡。諸
飲食香華等。一如大壇同。西面外去壇三
五肘作護摩壇一爐。具四種爐形。及爐內四
方各書種子字。其種子字。阿字方形黃
色東方。訶字青色西方半月形。鑁字圓
形北方白色。覽字赤色南方三角形。底
各畫印契等。東方畫輪。北方蓮華。南方嚩
日囉(二合)西方鉤。依本方畫之。或當方別造。
召請火天本尊及諸明王等。一依如上護摩
法則更無異唯初日除災。第二日增益。第三
日攝召。第四五日降伏。第六七日極忿怒
降伏等事。若所期日得甘雨即止。便與除災
增益等護摩。為諸龍等事。其降伏時用橿
子木。兩頭尖用觸火。將苦練木棘刺。以黑芥
子油搵兩頭護摩。或將蠟和黑白芥子末毒
藥等作龍形。寸寸叚護摩。得雨便乞歡喜等
事。

又法取帛圖寫梵字尊勝陀羅尼。四面畫諸
印契。加持念誦送龍池中。即得雨下。若有國
土。旱澇不調。陰陽不順。赤旱千里。無有青草
苗稼等者。或背恩德起逆心。殺害無量眾
生。見如是事。智者必獲發大慈大悲心作降
伏法。以大悲願故。其人彼此生天。無有獲
罪。先須為國除障。誦佛頂尊勝真言一千或
萬遍。若為臣佐。誦五百遍。若為一切百姓。誦
一萬遍。若為法界眾生。誦一千遍。然後一一
依前件降伏等護摩。便意遂意。

又法每日四時護摩念誦。加持白芥子。每日
打龍王心上一千八遍。即得遂意。

或想己身為除障佛頂身。乘金翅鳥王。忿怒
飛騰。欲蹈龍勢。以金剛鉤。擬鉤搭狀。便
得甘澤。或每誦白芥子打諸龍等。或和白芥
子安悉香赤芥子油。護摩一千遍或一百八
遍。或但是壇內諸明王等次第護摩。皆加降
伏句。如是作法。即得降雨。便施除災增益等
護摩。畢更與灌頂諸龍王等。廣設供養令生
歡喜。更加食飲。廣設供養。其食飲皆著荷
葉裏。送河流水中。或龍池中。其五方綵帛
便當前埋之。其佛菩薩等施物。依法處置。正
作法時。著青衣。或各隨方著衣等。其護摩壇
安五瓶。諸飲食等一依大壇法不異。若不依
如是者。法不成。後迴難請。必須依法作之。速
得成就。

* 《尊勝佛頂陀羅尼》入成就境界品第十二

我今復說修瑜伽者欲成就真言之相。若具
說者。窮劫不盡。唯佛乃能說之。若有瑜祇者。
百千萬遍必獲成就。若欲成就時。先應七
種吉祥上妙境界。必知瑜祇者速得悉地。

第一夢見入我十方一切剎土三世一切佛毘
盧遮那如來大如意廣大尊勝佛頂大灌頂祕
密曼荼羅印三昧耶會。我等一切如來為授
灌頂曼荼羅印三昧地品。我諸如來一時同
聲讚言。善哉善哉善男子。汝得十方一切佛
剎一時門開。任汝遊往彼諸佛剎土。各有九
十九億殑伽沙俱胝那庾多一百千一切如
來。憶念加被。得如是境界。勤加精進。不得取
捨。

第二夢見入我十方一切剎土三世一切如來
大蓮華種族尊勝佛頂大摩尼寶曼荼羅印三
昧耶宮殿會中。我諸如來為授大蓮華種族
尊勝佛頂大摩尼寶灌頂曼荼羅印三昧耶
品。及得一切如來尊勝佛頂大摩尼印灌頂
曼荼羅印品。現前我諸如來同聲讚言。善哉
善哉善男子。汝得大蓮華種族尊勝佛頂灌
頂曼荼羅印三昧耶品。為諸如來攝受加被。
大摩尼印三昧耶。

第三夢見入我十方一切剎土三世一切如來
大金剛種族尊勝佛頂大摩尼寶灌頂曼荼
羅印三昧耶中。我諸如來為授金剛種族尊
勝佛頂大摩尼寶灌頂曼荼羅印三昧耶品。
及授我等一切如來金剛種族尊勝佛頂陀
羅尼三昧耶品。一切金剛同聲讚言。善哉善
哉善男子。汝得一切如來金剛種族尊勝佛
頂大摩尼寶曼荼羅印三昧耶品。得諸金剛
攝受加被大摩尼寶金剛印三昧耶。

第四夢見入我十方一切剎土三世一切如來
大摩尼寶種族尊勝大灌頂曼荼羅印三昧耶
品。見我一切如來大摩尼寶種族尊勝佛頂
大摩尼寶幢灌頂曼荼羅印祕密成就三昧
耶。諸如來同聲讚言。善哉善哉善男子。汝
今得我一切如來大摩尼寶種族尊勝佛頂灌
頂曼荼羅印祕密心品。現前加被。此灌頂法
是我一切如來大如意寶種族祕密心真言三
昧耶品。

第五夢見入我十方一切剎土三世一切如
來不退輪尊勝大灌頂祕密曼荼羅印三昧耶
中。我諸如來為授不退轉大灌頂祕密曼荼
羅印三昧耶品。我諸如來同聲讚言。善哉善
哉善男子。汝今得我十方一切剎土三世一
切如來不退轉尊勝佛頂大灌頂祕密曼荼
囉印三昧耶品。

第六夢見我等十方一切剎土三世一切如來
住菩提樹坐金剛座現等正覺作大法王灌
頂地法。盡見十方一切剎土三世一切如來
坐師子座為授一切如來不退法王灌頂地
法。時諸如來同聲讚言。善哉善哉。堅固者
今得一切如來不退法王灌頂護念堅持不捨。

第七夢見釋迦牟尼如來菩提樹下。坐金剛
座。放大光明。轉大法輪。燃大法炬。雨大法
雨。建大法幢。吹大法螺。繫大法鼓。摧大魔
軍。并見十方一切剎土三世一切如來菩提
樹下坐金剛座轉大法輪摧大魔軍最勝大灌
頂祕密曼荼羅印三昧耶品。得如來為授轉
法輪大灌頂祕密曼荼羅印三昧耶印品。時
諸如來同聲讚言。善哉善哉善男子。汝得真
言寶堅固解脫轉法輪大灌頂祕密曼荼羅
印三昧耶。

如是如法常勤精懇佛瑜伽觀。受持讀誦。
恒不間廢。則獲如是七大善夢。證我一切如
來五頂輪王尊勝佛頂。亦名除障佛頂輪王
真言神變之法。當入十方一切剎土三世一
切佛頂輪王大毘盧遮那如來大曼荼羅印三
昧耶會。入一切處三昧耶門。得見十方一切
剎土三世一切如來尊勝佛頂王大毘盧遮
那如來四波羅蜜等。及東方阿閦如來執金
剛祕密主等。南方寶生如來虛空寶等。西
方無量壽如來蓮華眼等。北方不空悉地如
來毘首羯摩等。四智四三昧耶等。無量聖眾
微妙色身。恭敬供養。當持十方一切剎土三
世一切尊勝佛頂大毘盧遮那如來一切名
號。當得十方一切剎土三世一切尊勝佛頂
大毘盧遮那如來為授除障佛頂等印陀羅
尼三昧耶神通法品而最第一。若有過去一
切十惡五逆四重諸罪燼燃除滅。若有眾生
隨處得聞此大灌頂光王尊勝佛頂輪王真言
一二三七遍經於耳根者。即得除滅一切罪
障。若有瑜祇者愍念一切六趣有情。於高
山頂上各禮十方。各誦尊勝真言一遍。眼所
及望處一切眾生。皆悉免離一切罪苦當來
生不動佛國。或寫幡上安於山高頂。竪幡
竿頭懸幡。幡脚所指方處。一切眾生十惡五
逆四重罪等。皆悉得消滅。或高幢上梵字寫
安置。亦準前說如上所說七種善夢相應。即
知瑜祇者速得證普現色身大三摩地。便入
無生平等五智。成就大毘盧遮那如來之身
矣。
尊勝佛頂瑜伽軌儀卷下


尊勝佛頂瑜伽法軌儀二卷。無畏三藏譯。慈
覺圓行慧運之請來也。而今所鍥未決是孰
師本。但以靈雲淨嚴大苾芻之挍本及別本。
而挍閱之。然傳寫異同不少。故猥冠注之。後
賢猶質之耳。

享保紀乙卯春三月十五日豐山長谷輪下無
等誌