#+TITLE: 千眼千臂觀世音菩薩陀羅尼神呪經-唐-智通
#+DATE: 2016-06-11 12:28:59
#+SOURCE: github.com/kanripo/KR6j0257 master 779cade5                



千眼千臂觀世音菩薩陀羅尼神
呪經卷上

唐總持寺三藏沙門智通譯

爾時觀世音菩薩摩訶薩。白佛言世尊。是我
前身不可思議福德因緣。今蒙世尊與我授
記。欲令利益一切眾生起大悲心。能斷一切
繫縛。能滅一切怖畏。一切眾生蒙此威神。
悉離苦因獲安樂果。若有善男子善女人。
於我滅後五百歲中。能於日夜六時依法。受
持此陀羅尼神呪法門者。一切業障悉皆消
滅。一切陀羅尼法悉皆成就。今我念報世尊
恩德。隨在何等乃至村城國邑聚落。或在山
野林間。我常隨逐擁護是人。不令一切神鬼
之所嬈害。爾時觀世音菩薩。又白佛言世尊。
後五百歲中眾生垢重。薄福者多不能專念。
設有受者或被鬼神之所侵害。今我以佛威
神之力。廣為饒益一切眾生。安樂天人阿脩
羅等。為說陀羅尼法。我於過去無量劫中。
已曾親近供養如是陀羅尼法。乃至過去
未來現在諸佛。皆因此陀羅尼法門。得成阿
耨多羅三藐三菩提。若有善男子善女人等。
專念受持此陀羅尼法門者。此人現世口說
流利。無所質礙慧辯通達。於一切天人大眾
中最為第一。聞者歡喜悉皆稽首。在所生處
常得見佛法僧。有所言說人皆信受。當知此
是諸佛威神之力非我自力。爾時世尊讚歎
觀世音菩薩言。善哉善哉汝能如是。利益安
樂天人阿脩羅等及淨業道。我今以智印印
之。令汝永不退轉。爾時觀世音菩薩。又白佛
言世尊。我念過去無量劫中。持此陀羅尼法
門。在布怛羅山中。乃逢魔王領諸魔眾。惱
亂我法令使呪句不成。爾時我以此陀羅尼
法。降伏是魔悉皆退散。當知此陀羅尼力不
可思議。爾時觀世音菩薩。慈悲故利益故安
樂天人故。即說姥陀羅尼法。

根本大身呪(用後總攝身印)
那麼薩囉婆(二合)若(爾那切)耶(一)　娜謨喝囉怛那
(二合)多羅(二合)夜(引)也(二)　娜謨阿弭陀婆(重平)耶
怛他揭多耶(三)　阿囉訶羝三藐三菩陀耶(四)　娜
謨阿唎耶(二合)跋路枳帝(五)　濕嚩(二合)囉耶(六)
　菩提薩埵耶(七)　摩訶薩埵耶(八)　摩訶迦嚕尼(去
聲)迦耶(九)　娜謨摩訶薩他摩(二合)波羅(二合)鉢多
(二合)耶(十)　菩提薩埵耶(十一)　摩訶薩埵耶(十二)　摩
訶迦嚕尼迦耶(凡迦字皆鳩耶切十三)　娜謨毘補羅毘麼
那(十四)　素(上聲)鉢喇(二合)底(丁枳切)瑟恥(二合)多(去聲
十五)　僧棄(長)耶素(引)唎耶(二合)舍多娑訶薩囉(二合)
阿羝唎(引)迦(十六)　鉢囉(二合)婆(重平聲)阿嚩(皆肥麼切)
婆(重平聲)悉多(短)慕(引)㗚怛(重去聲短二合)曳(十七)　摩訶末
尼(去聲)摩矩吒軍荼囉陀㗚泥(去聲十八)　薄伽伐
底(丁里切)鉢頭摩(二合)波(引)拏(上聲)曳(十九)　薩囉婆
(二合)路迦阿(阿字是上聲迦字上聲長緣此句內有阿字更不須迦引聲)跛(長去聲)
耶(二十)　奢(去聲)麼那(去聲長)耶(二十一)　毘毘(去聲)陀
毒(長)佉三摩鞞(去聲引)舍吠瑟吒(二合二十二)　薩婆
薩埵跛哩慕者那(去聲引)耶(二十三)　怛姪他(二十四)　唵(二十
五)　勃(重)部(長)皤(伏訛切二十六)　摩訶路迦羯囉(短)𧹞(二十
七)　那哆(丁舸切)麼(二十八)　悉底(丁里切二合)弭(短)囉(二十九)
　鉢吒囉(三十)　毘那舍娜(引)迦囉耶(三十一)　囉伽
墜(二合引)沙摩訶慕(引)訶闍(引)羅(三十二)　奢摩(去聲)
迦(三十三)　奢婆迦(三十四)　囉訖叉迦(三十五)　薩婆波耶突
唎揭(二合)底(平聲三十六)　鉢囉(二合)舍麼迦那揭囉
耶(三十七)　薩婆怛他揭哆(三十八)　三摩嚩駄(重引)　那
羯囉(短三十九)　醯醯(重努氣道四十)　摩訶菩提薩埵嚩囉駄
(四十一)　鉢頭摩(二合)路(引)迦三步(重)陀(四十二)　摩訶迦嚧
尼迦(四十三)　折(植列切引)吒(上聲)麼矩吒(長上聲)楞(近冷切)
訖㗚哆(二合四十四)　舍唎蘭摩尼羯那(上聲)迦囉闍
哆跋折囉(二合)吠住𠻗耶(二合四十五)　楞訖㗚(引)多
舍利囉(四十六)　阿弭哆(引)婆視那(短四十七上聲)　迦摩
囉楞訖㗚哆(四十八)　鉢囉(二合引)皤(去聲引)囉那囉
哩者那(四十九)　摩訶社那娜囉(短)那(長)唎(五十)　舍哆
娑訶薩囉(二合)阿毘(重平聲)囉使哆迦耶(五十一)　摩訶
菩提薩埵(五十二)　毘馱摩毘馱摩(五十三)　毘那舍耶毘
那舍耶(五十四)　摩訶(引)演覩魯(二合)訖隷(二合引)奢迦
皤(去聲)吒皤(去聲)畔哆僧娑囉迦(上聲短五十五)
　波羅迦囉(二合)摩他那(五十六)　布嚧沙鉢頭摩(二合五十
七)　布嚕沙那伽(五十八)　布嚕沙婆伽囉(五十九)　毘囉
毘羅闍耶(六十)　素誕多素誕跢(六十一)　鉢哩
筏哩(二合重)多(六十二)　馱摩馱摩(六十三)　些摩些摩(六十
四)　度(重)嚧度嚧(六十五)　鉢囉(二合)奢(引)薩(短)耶
(六十六)　鉢羅(二合)奢(引)薩耶(六十七)　祁(重去聲)囄祁
囄(六十八)　毘囄毘囄(六十九)　只囄只囄(七十)　姥
(音母)嚧姥嚧(七十一)　姥庾姥庾(七十二)　悶遮悶遮(七十三)
　度那度那(七十四)　毘(近佛音)度那毘度那(七十五)
　度嚕度嚕(七十六)　伽(去聲引)耶伽耶(七十七)　伽馱耶
伽馱耶(七十八)　喝娑喝娑(七十九)　鉢囉(二合)訶娑鉢
囉訶娑(八十)　毘去聲(去聲)毘(上聲)馱(八十一)　羯隷(二合)奢
(去聲八十三)　嚩(去聲引)薩(短)那麼麼寫(某甲八十三)　荷囉
(去聲)荷囉(八十四)　僧(司孕切)荷囉僧荷囉(八十五別入)　覩(重)
嚕徵(八十六知智切)　覩嚕徵摩訶曼荼(去聲短)羅(八十七)
　迦囉拏(八十八)　舍哆鉢囉(二合)細迦(八十九)　皤婆(重)
娑(九十)　毘娑那(長)舍麼迦(九十一)　摩訶菩提薩埵(九十
二)　皤囉馱(九十三)　莎訶(九十四句)
　此陀羅尼名薄伽梵蓮華手嚴飾寶仗。世
尊於大金剛歡喜殿說。為尊勝菩薩及無量
天龍緊那羅之所讚歎。為摧壞廣大業障山
故。若有得聞者。若讀若誦若得覩視者。此
人所有一切煩惱業障悉得消滅。若有人於
晨朝時生尊重心。誦此陀羅尼者。常為觀世
音菩薩。恒常隨逐擁護是人。所思念事皆得
成就。若有求願使得成就者。當獨坐靜處。心
念觀世音菩薩更勿餘緣。誦此陀羅尼七遍
無願不果。又得一切眾生之所愛樂。不墮一
切惡趣之中。若坐若行若住。常念佛如對
目前者。是人於無量百千俱胝生。所有積集
諸惡罪業皆得消滅。是人當得具足千轉輪
王之福。生生常得與觀世音菩薩。同時出生
生貴姓家。若以一掬香華散於觀世音菩薩
前。誦此陀羅尼七遍者。得大千功德大悲法
性。彼人於世間得大力成就。若至心看菩薩
面誦此陀羅尼者。即得見觀世音菩薩微笑
相。見已即得離垢地能照耀世間。即於此
生當得見佛。臨命終時如入禪定。生生之
處得宿命智。所有罪障皆悉消滅。若欲受持
此陀羅尼者。當於白月十五日。受持八戒齋
著白淨衣。於有舍利塔前及有舍利處諸
佛前。並得用。白檀作壇(其白檀於石上磨取末用塗地)
以種種華散彼壇內。佛前燒香然燈。於佛所
生恭敬心。觀世音菩薩而來入是壇內。當誦
此陀羅尼一百八遍。是人所有一切罪障。五
逆重罪悉皆消滅。身口意業。皆得清淨。得佛
三昧力灌頂力。波羅蜜地力殊勝智力悉皆
成就。若須雨時。當視天誦此陀羅尼。甘雨
應時即下。若視地誦此陀羅尼者。能令百穀
皆得成熟。若於枯池河泉邊誦此陀羅尼
者。即得水還盈滿。若一切病患。當誦此陀
羅尼。以手摩之即得除差。於失念者邊。誦
此陀羅尼還得正念。若於飢渴人邊。當視其
面誦此陀羅尼。所有飢渴悉皆消滅。若欲結
界當入池水中。寫此陀羅尼繫著幢上。一百
由旬內。無諸衰患即成就結界擁護成就。

* 總攝身印第一

先起立端身並脚齊立。右脚微曲少許。先以
左手舒下。以中指無名指並屈著掌中。小指
食指以大母指散舒。仰掌向上。次以右手亦
然。屈肘與髆齊。掌向前。此是總攝身印。若
欲降伏魔怨。及諸外道邪見稠林令入正道
者。當作此印誦陀羅尼二十一遍必如所願。
呪曰。

那(上聲)謨曷囉(二合)怛囉夜耶(一)那謨阿唎
耶(二)婆路咭帝攝伐(二合)囉耶(三)菩提薩埵跛
耶(四二合)摩訶薩埵跛耶(五)摩訶迦嚕尼迦耶(六)
怛姪他(七)阿(去聲)跋陀阿跋陀(八)跋唎跋帝(九)
堙醯夷醯(十)莎訶(十一)

* 總持陀羅尼印第二

準前身印上。合掌當心。以五指相叉左壓
右。以二頭指直竪頭相拄。以大母指附頭指。
壓第一文上。掌少開。此印名總持陀羅尼
法。若人作此印者誦呪二十一遍。能滅無量
劫生死業障。當來往生十方淨土。往昔釋迦
牟尼佛。臨欲成道為魔王所惱。作此總持
陀羅尼印獲得禪定。呪曰。

哆姪他薩婆陀羅尼(一)曼荼羅耶(二)堙醯夷
醯(三)鉢羅麼輸馱(四)薩跢跛耶(五)莎訶

* 解脫禪定印第三

先偏袒右肩右膝著地合掌頂上。屈二頭指
以頭相拄。二大指附頭指第二文上。此法印
名解脫禪定印。過去諸佛同修此法。得禪定
解脫同前呪。

* 千眼印呪第四

起立並足。先以二中指無名指小指。各以甲
背相著。其二頭指竪頭相拄。其二大母指側
搏附頭指第二文上。側腕開五寸許置於眉
間。此名千眼印。作此印呪法門者。即得觀見
百千萬億世界諸佛剎淨妙國土一一佛國
各得百萬四千菩薩與行者為同伴侶。若未
經三曼荼羅者。必不得見此印法門通作此
法印親驗菩薩授法與智通。凡有所願悉皆
滿足呪曰。

唵(一)薩婆斫芻伽囉耶(二)陀羅尼(三)因(去聲)地
(丁涅切)唎耶(四)莎訶(五)

* 千臂總攝印第五

起立並足。先仰右手掌。五指各相附。後以左
手掌。仰壓右掌上當心著。此名總攝千臂
印。此印能伏三千大千世界魔怨。呪曰。

怛姪他(一)婆盧枳帝(二)攝伐囉耶(三)薩婆咄(徒訥切)
瑟吒(四)烏訶耶彌(五)莎訶(六)

* 通達三昧印第六

起立以脚跟相拄。先以左手竪。五指相搏
屈肘向前托。次以右手亦然。屈肘向內托。
此名通達三昧印。此印能令通達一切三昧
智印。莊嚴八萬四千法門。皆因此法得阿耨
多羅三藐三菩提。用前大身呪。

* 呼召天龍八部神鬼集會印第七

起立並足。先以左手無名指。捻大母指甲上。
次以右手亦如是作。二小指及中指。直竪頭
相拄合腕。以頭指來去。呪曰。

唵(一)薩婆提婆那伽(二)阿(去聲)那唎(三)莎訶(四)

* 呼召大梵天王及憍尸迦來問法印第八

準前印上。開腕以手側相拄。仰掌以頭指來
去。呪曰。

唵(一)魔訶梵摩(去聲)耶(二)堙醯夷醯(三)莎訶(四)

此印呪法。能攝無量無數陀羅尼印法門悉
皆來集。若日月蝕時。呪酥二十一遍。以印
印酥食者。令人聰明日誦萬偈。此印法門。
日藏如來授與觀世音菩薩。

* 歡喜摩尼隨意明珠印第九

起立合掌當心。以二大母指雙屈入掌中。餘
四指直竪合掌當心。誦前大身呪二十一遍。
決定得入諸天宮殿。遊歷十方諸佛國土。百
千珍寶隨心皆得。供養諸佛菩薩金剛一切聖眾。若有人能作此法門者。晨朝早起清淨
澡漱。作此印法面見十方恒河沙國土諸
佛。滅除無量劫來生死惡業重罪。是故讚歎
如是功德。

* 乞願隨心印第十

準前印。屈二頭指壓二大母指甲上。其頭指
甲背相著用前身呪。若人隨所求願皆悉滿
足。必定不退菩提之道。

* 入滅盡定三昧印第十一

準前印。直竪散頭持。大母指。開掌。此印我在
因地時。恒河沙諸佛授我此法。令我得證
菩提之道。誦前大身呪。

* 請佛三昧印第十二

準前印。合掌當心頭指來去。呪曰。

唵(一)薩婆勃陀三摩(去聲)耶(二)堙醯夷醯(三)鉢
囉摩輸陀薩埵(四)莎訶(五)

千眼千臂觀世音菩薩十肘曼荼羅法門
凡作一切曼荼羅法門時。謹按梵本云。此國
土無有作曼荼羅地。如彼天竺皆取上勝福
德之地以為壇場。婆羅門國別有擇地方法
不能廣說。且論漢地。第一山居閑靜之處。
在山頂上有形勢處。掘地去其石礫及瓦器
惡物。然始平治。以瞿摩夷和香塗地。縱廣
一丈六尺。起基十二指乃至十六指一肘以為勝上。第一取白栴檀香。於其石上磨。取末塗曼荼羅上。以五色粉謨界。其壇安四門。
東門安提頭賴吒天王。南方門安毘樓勒叉
天王。西門安毘樓博叉天王。北門安毘沙
門天王。次安天王左右及眷屬各居本位。其
曼荼羅中心。安千眼千臂觀世音菩薩像。像
前置案案上置呪法。燒種種香安種種飲食。
散種種華以為供養。唯除雜物葷辛酒肉。自
外日別造香鮮者華香果子。於像前著三白
食乳酪酥蜜。燒檀香沈香蘇合龍腦等香。
每日三時洗浴受三律儀。至心誦呪供養千眼觀世音菩薩。晨朝午時日暮供養。日別不
闕如是。乃至三七日。盡意供養其呪師面向
東方誦呪。作前第一第二第三乃至十二請
佛三昧印。作前印一遍。各誦呪七遍乃至第
十二印畢。當自發不退堅固。意但作法呼召
一切皆來。令發菩提決定心。端坐想一切呪
神在其眼前。一無障難不得異境。誦前大身
呪滿一千八十遍。爾時觀世音菩薩現阿難
身相貌。來間行者所須何法求何願耶。行者
白言為求無上菩提陀羅尼法。

又願一切法壇皆悉成就一切鬼神悉皆
順伏。得如願已但自知之。不得向人傳說
又法若欲得求一切願者。當作四肘水曼荼
羅法。燒沈水香誦前身呪一百八遍。作前第
十乞願印。即得一切如願滿足稱心。

又法若欲得一切歡喜者。作前第九歡喜摩
尼隨意明珠印。誦身呪呪烏麻二十一遍。火
中燒之即得如意獲得歡喜如意稱心
又法若欲令曷囉(二合)闍歡喜者。當取曷囉
(二合)闍園內樹枝。呪二十一遍擲置園中即
得歡喜。

又法若欲降伏惡人怨家者。當呪苦棟木
二十一遍。一呪一燒即得歸伏。

又法若有神鬼難調伏者。取安悉香及白芥
子。呪二十一遍擲火中燒。一切神鬼病者自
然降伏。若有疫病流行。當作四肘水曼荼羅。
取好牛酥呪一百八遍火中燒之。一切災疫
悉皆消滅。又取酥少分與疫病人食之立即
除愈。昔罽賓國有疫病流行。人得病者不
過一二日並死。有婆羅門真諦起大慈悲心施此法門救療一國。疫病應時消滅。時行
病鬼王應時出離國境故知有驗耳。

又法他國侵撓盜賊逆亂起來。作前第一總
攝身印呪一百八遍。一切盜賊自然殄滅
又法若一切業報眾生命根盡者。作前滅盡
定印日日供養。燒沈水香誦呪滿一千八十
遍。即得轉其業障。昔波羅柰國有一長
者。唯有一子壽年合得十六。至年十五有一
婆羅門巡門乞食。見其長者愁憂不樂。夫妻
憔悴面無光澤。婆羅門問曰長者何為不樂。
長者說向因緣。婆羅門答曰長者不須愁憂。
但取貧道處分子得壽年長遠。于時婆羅門
作此法門一日一夜。得閻羅王報云。長者
其子壽年只合十六。今已十五唯有一年。
今遇善緣得年八十故來相報。〔爾時〕－【元】爾時爾時長者
夫妻歡喜踊躍。罄捨家資以施佛法眾僧。當
知此法不可思議具大神驗。以曾入大都會三曼荼羅金剛大道場者。不須作曼荼羅。
唯結印誦呪。無願不果速當成佛
又法若有女人臨當產時受大苦惱。呪酥
二十一遍令彼食之。必定安樂。所生男女具
大相好。眾善莊嚴宿植德本令人愛敬。常
於人中受勝快樂。

又法若有眾生眼若痛者。以菩薩千眼印
呪二十一遍。以印印眼眼即除愈。以此大因緣其人獲得天眼。光明徹見上界諸天受勝快樂。

又畫千眼千臂觀世音菩薩像法。謹按梵
本。造像皆用白㲲。廣十肘此土一丈六尺。
二十肘此土三丈二尺。菩薩身作檀金色。面
有三眼一千臂。一一掌中各有一眼。彩色中
不得著膠。以香乳和彩色。菩薩頭著七寶天
冠身垂瓔珞。又一本云。此無好大白㲲但取一幅白絹。菩薩身長五尺作兩臂。依前第
五千臂印法亦得供養。不要千眼千臂。此亦
依梵本。唯菩薩額上更安一眼即得。若欲供
養此法門者。先須畫像。其畫像法必須作曼
荼羅如法。令匠者受八戒齋。出入一上廁
一洗浴。其像作成其畫匠及呪師恐多不如法對像懺悔罪過。即安置曼荼羅中。即須
作法廣設供養滿三七日。其千眼千臂觀
世音菩薩像放大光明過於日月。無量無邊普照三千大千世界皆悉大明一切眾生極大重罪一時消滅咸得清淨作此法門者。除
不至心其千眼千臂觀世音菩薩像法。過
去毘婆尸佛亦現作降魔身。千眼各出一
佛。以為賢劫千佛也。千臂各各化出一輪王為千代轉輪聖王。此菩薩降魔身中最為
第一。爾時世尊告觀世音菩薩。我以佛神力窮劫廣說不能得盡。爾時觀世音菩薩聞佛說已。歡喜信受作禮而退。

灌頂印

先二大母指屈於掌中捻無名指。無名指中
節相背。二小指頭相拄。二中指直竪頭相拄。
二頭指屈各捻中指背上。即呪曰。

唵(一)步三末囉(二)蘇摩鹽莎訶(三)

誦呪二十一遍。自灌其頂還復如故。若欲續
驗。每日平旦於盆上結印誦呪。持呪之人犯
欲及五辛等穢當。誦此呪解之。
千眼千臂觀世音菩薩陀羅尼神呪經卷上



千眼千臂觀世音菩薩陀羅尼神
呪經卷下

唐總持寺三藏沙門智通譯

爾時觀世音菩薩。說是呪時三千大千世界。
乃至非想非非想天六反震動。色究竟天摩
醯首羅戰慄不安皆大恐懼。一切惡鬼皆
大叫喚受大苦惱。東西散走莫知所趣。爾時
化身語諸大眾及諸惡鬼神等。若不隨順我
呪者。違逆者頭破粉碎。此呪能摧碎諸山乾
竭大海。此呪能摧伏阿脩羅軍護諸國土。此
呪能摧伏一切諸惡鬼神。一切諸病一切惡
毒。一切惡人。此呪能摧破三十三天皆令降
伏。若善男子有能誦持此呪者。其人威力說
不可盡。此呪能令誦持之者豪貴自在。亦能
令國王終身愛念。稱意所求悉皆滿足。若欲
降伏魔怨者。當燒求羅香誦我身呪二十
一遍。若欲令一切人愛己者。呪楊枝二十一
遍。口中嚼之即得愛敬。若欲令自身辯才智
慧者。呪菖蒲一千八遍。塗其心上即得辯才
無礙。作姥陀羅尼心印。

* 辯才無礙印呪第十三

以兩手相背合掌。大母指向前舒。此印能自
護護他。當須結界隨所遊方。或呪淨水或呪
淨灰各呪七遍。所在住處以手掬水掬灰先
灑自身。然後向於四方四角如法散灑。若有
善男子善女人。被諸惡鬼眾邪魍魎之所惑
亂者。取石榴枝及柳枝。陰誦此呪輕打病人
無病不差。呪曰。

南無薩婆佛陀達摩僧祇比耶　南無阿利
耶婆盧吉低攝伐羅􂔥　菩提薩多跛寫
南無跋折羅波尼寫菩提薩多波寫　跢姪
他　徒比徒比迦耶　徒比婆羅闍婆羅尼馺
皤訶

此呪印能降伏諸邪見外道。若有善男子善
女人。於晨朝時日三時。各誦一遍者。即與
種種供養十億諸佛無有異也。永不受女身。
命終之後永離三塗。即得往生阿彌陀佛國。
如來授手摩頂。汝莫怖懼來生我國。現身不
被橫死。不為鬼神之所得便。

* 破三千大三世界滅罪印第十四

起立以左手向前展臂。五指向前散托竪五
指。次以右手大母指屈在掌中。以四指把拳當右耳上當。誦身呪頭指來去。此印日別
須三時一時誦七遍。能滅五逆四重罪。於一
切眾生生慈慈心。即能燒一切罪根。此身滅
後即為值佛。於彼佛土得作轉輪聖王。復
得陀羅尼名曰無盡藏。復得三昧名智等。復
得身中二十八種相。現現身不患眼舌耳鼻
等病。乃至身中一切疾病悉能消滅。若有先
業罪者亦得消滅。若見天旱時。取烏麻子和
毘麻子脂。作丸呪一百八遍。擲著湫水中
即得雨。若雨過多。取稻穀炒作華。取蔓菁
子脂和作丸。呪之一百八遍。擲著湫水中雨
即止也。

* 降伏三千大千世界魔怨印第十五

以五指相叉。左壓右急把拳。當頂上著。誦
身呪即降伏。若作此法。向舍利塔前二十九
日夜。取白檀香作末。塗地作曼荼羅。其中散
種種華。澡浴清淨著新淨衣。手把香鑪燒沈
水香。面向東坐呪一千八遍。此是最初功能。
又取芥子烏麻。著一處擣為末。以三指撮取
少許。呪之一遍擲著火中。如是七日日別誦
一百八遍。然後所作皆悉成就。

* 廣大無畏印第十六

起立並足。先以右手仰垂左肘膝頭。左手
亦如之。於舍利像前。誦身呪一百八遍。即得
無畏施於眾生。又取槐香白芥子菖蒲捨
多婆利(外國藥名)以此等物內火中燒之。燒火之
時應於佛前或在淨處。誦呪三十二遍。以香
華供養。呪法悉皆成就。所為之者皆悉剋
果。若餘呪無驗。以此呪呪之亦皆成就。若欲
乞夢。誦此呪并作印眠。即有夢隨所欲見皆
得見之。若人無福所向不諧者。日誦三遍呪
滿七日。諸有所求一切皆得。爾時菩薩在娑
竭羅龍宮海會說法。見諸龍眾受大苦惱。愍
諸龍眾為度苦惱眾生。悉得離苦無諸怨害。
爾時龍女獻一寶珠。價直娑婆世界。為求法
故吾為廣說離諸苦難。

* 水精菩薩護持千眼印呪第十七

爾時水精菩薩。為欲利益護持此呪。而說呪
曰。

毘摩隸　摩訶毘摩隸　郁呵隸　摩訶郁呵
隷　休摩隷　摩訶休摩隷　薩訶隷　止隷
睇　馺婆訶

若有善男子善女人。在所遊方受持此千眼
千臂菩薩法者。我當常隨衛護。乃至諸魔眷
屬無惱亂者。若人急難他國相侵盜賊逆亂。
當取五色縷。結誦呪二十一遍。一遍一結繫
於左臂。又以左手無名指中指頭指。把拳大
母指壓上。展小母指。指所至賊方誦呪七
遍。悉皆退散不能為害。爾時觀世音菩薩在
雪山中說法。觀見夜叉羅剎國中人民。唯食
眾生血肉無有善心。菩薩為欲利益方便教
化。眾生以神通力尋至彼國。現千眼千臂降
魔身。說成就姥陀羅尼法。爾時羅剎國
王。來至我所求哀頂禮。我以成就印印之。即
得成無上道。

* 成就印第十八

起立並足。合掌當心。以小指相叉左壓右。
誦身呪二十一遍。種種皆得成就。若救六道
苦難眾生。當用輪印。以十指頭各相拄。開
腕掌中使開。其指間各相去一寸許。即是菩
薩在六道循環度諸苦難。以此印輪迴悉
得離苦。此印法拔吒那羅延長年師。纔翻便
即歸國。并將所翻之本。智通畢竟尋逐不得。
遇於一僧邊得梵本。譯出在外無本。

* 成等正覺印第十九

結跏趺坐。先以左手舒五指。仰掌在左膝上。
次以右手舒五指。覆手捺右膝上。此與滅盡
印法同。過去未來現在諸佛。皆同此印得佛
菩提。此印能除一切業障。若坐禪諸法不現
前者。當七日七夜於阿練若處。誦此陀羅尼
并此印法。至心念佛晝夜六時懺悔即得諸
法現前。及所得福無量無邊不可稱計。

* 呼召三十三天印第二十

先以左手四指把拳。次以右手握左手大母
指。亦如把拳。令左手大母指。在右手虎口中
出頭。以右手頭指來去。呪曰。

唵(一)俱智俱智(二)俱耶利(三)遮利遮利(四)遮犁隷
(五)蘇婆訶

此陀羅尼印呪不可思議。若善男子善女人
臨欲眠時。誦此呪一百八遍。心中所願於夢
寐中悉得知見。若能日日誦此呪者。亦能滅
一切罪不失菩提心。其人昏夜寐夢。漸漸增
廣皆得吉祥。乃至夢見如來在菩提樹下授
記成道。乃至釋梵諸天常來侍衛。

* 呼召天龍八部鬼神印第二十一

起立並足。先以左手大母指屈在掌中。四指
把拳當心上著。次以右手亦如之。以右手在
右耳邊。以頭指來去。呪曰。

南無尼健陀(上聲一)南無阿利闍波陀(去聲二)馺
婆訶(三)南無阿利闍羅馺婆訶(四)堙醯夷醯
(五)馺婆訶

此呪印若善男子善女人受持讀誦者。知七
世宿命。毒蛇不敢螫。毒藥自然除。刀不能
害王亦不能瞋。永劫不受地獄苦。若誦此呪
時。二十八部鬼神來詣。誦呪人邊坐聽誦呪。
若善男子善女人。為鬼魅所著。以白縷為呪
索。一遍一結如是四十九結。繫其咽下其病
即除。若國內災疫流行國人死亡多者。當取
國王園池中蓮華一百八莖。一華各呪一遍
擲著火中。燒令蕩盡災疫即除。

* 解脫印第二十二

結跏趺坐。先以左手中指。與大母指頭相捻。
仰掌向上。餘三指散展置於左膝上。次以右
手亦如之。覆手置於右膝上。誦身呪二十一
遍。所願悉皆滿足諸有苦惱悉皆解脫。若善
男子善女人。具造十惡五逆等罪。如閻浮提
履地變為微塵。一一微塵成於一劫。是人造
若干等罪。應墮地獄歷劫受苦永無出期。是
善男子善女人。能於舍利及佛像前。白月
十五日一日一夜不食。結印誦呪滿一百八
遍。如上諸罪苦惱悉皆消滅。若不滅者無
有是處。此印智通本上先無。智通於涼州。
逢一婆羅門僧有此梵本。遇會勘之更有此
印。自得受持大有功効不可思議。

* 自在神足印第二十三

起立先以左手握右脚大母指如把拳。次以
右手握左手腕背上。誦身呪七遍。欲進千里
不以為難。誦呪之時勿令聲出。

* 神變自在印第二十四

先以左手大母指捻小指甲上。次以右手亦
如之。餘三指各散竪。合腕相著置於頂上。誦
身呪二十一遍。皆得遊行自在。昔有罽賓國
僧闍提。於北天竺求得此梵本。未曾翻譯。自
得受持威力廣大不敢流傳。智通於此僧弟
婆伽伽邊得本。依法受持功効不少。唯不
流行於世。此本絕無。後同學得者願同功力。

* 王心印呪第二十五

兩手合掌虛掌內合腕。二頭指來去。呪曰。

唵(一)阿嚕力帝囇路迦夜(去聲)毘社(時賀切)耶
(二)薩婆鑠覩嚧(二合)鉢囉麼馱那(三)迦囉耶𤙖
泮莎訶

爾時觀世音菩薩。告諸大眾言。若佛滅後於
末法時五百年中。閻浮提人忽眼見。及耳聞
我此法印陀羅尼法門者。當知此人過去
已曾供養無量諸佛。今得值遇得我此法印
陀羅尼。抄寫受持讀誦如法修行者。即得初
地速成佛果。得阿耨多羅三藐三菩提。爾時
觀世音菩薩聞佛說已歡喜信受作禮而去。
千眼千臂觀世音菩薩陀羅尼神呪經卷下