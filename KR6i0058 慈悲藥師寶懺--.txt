#+TITLE: 慈悲藥師寶懺--
#+DATE: 2018-05-12 10:23:26
#+SOURCE: github.com/kanripo/KR6i0058 master a4dbdc47                
No. 1484

* 消災延壽藥師懺法卷上


** 熏修藥師懺儀

*** 嚴淨壇場

楊枝淨水。遍洒三千。性空八德利人天。福慧廣增延。
滅罪除愆。火燄化紅蓮。

南無清涼地菩薩摩訶薩(三稱)

南無聖觀自在菩薩(三稱)　(眾持大悲等呪心經畢舉)
　摩訶般若波羅蜜多(云云)。

唵。捺摩巴葛瓦帝。阿巴囉密沓。阿優哩阿納。蘇必你。
實執沓。牒左囉宰也。怛塔哿達也。阿囉訶帝。三藥三
不達也。怛你也塔。唵。薩哩巴。桑斯葛哩。叭哩述沓。達
囉馬帝。哿哿捺。桑馬兀哿帝。莎巴瓦。比述帝。馬喝捺
也。叭哩瓦哩莎喝。

願將以此勝功德。祝贊
皇帝萬萬歲。聖明君。諸國來朝會。南無無量壽。祝讚
皇帝萬萬歲(再云)。

「　以此經呪功德
　回向護法龍天
　三界岳瀆靈聰
　守護道場真宰
　祈福保安平善
　莊嚴無上菩提
　普願法界眾生
　共入毗盧性海」


*** 香讚

爐香乍爇。法界蒙熏。藥師海會悉遙聞。隨處結祥雲。
誠意方殷。諸佛現全身。

香雲葢菩薩摩訶薩(三稱　跪誦藥師經一卷)

「　普賢王菩薩
　象駕光臨
　有一菩薩
　結跏趺坐
　名曰普賢
　身白玉色
　五十種光
　光五十種色
　以為項光
　身諸毛孔
　流出金光
　其金光端
　無量化佛
　諸化菩薩
　以為眷屬
　安庠徐步
　雨大寶華
　至行者前
　其象開口
　於象牙上
　諸池玉女
　鼓樂絃歌
　其聲微妙
　讚歎大乘
　一實之道
　行者見巳
　歡喜敬禮
　復更讀誦
　甚深經典
　徧禮十方
　無量諸佛
　禮多寶佛塔
　及釋迦牟尼
　并禮普賢
　諸大菩薩
　發是誓願
　若我宿福
　應見普賢
　願尊者徧吉
　示我色身」


普賢王菩薩摩訶薩(三聲)

一切恭敬

  
  * 一心頂禮十方法界常住佛
  * 一心頂禮十方法界常住法
  * 一心頂禮十方法界常住僧

是諸眾等各各胡跪嚴持香華如法供養。

「　願此香華遍十方
　以為微妙光明臺
　諸天音樂天寶香
　諸天肴饍天寶衣
　不可思議妙法塵
　一一塵出一切塵
　一一塵出一切法
　旋轉無礙互莊嚴
　遍至十方三寶前
　十方法界三寶前
　皆有我身脩供養
　一一皆悉徧法界
　彼彼無雜無障礙
　盡未來際作佛事
　普熏法界諸眾生
　蒙熏皆發菩提心
　同入無生證佛智」


「　願此香華雲
　遍滿十方界
　供養一切佛
　尊法諸菩薩
　緣覺聲聞眾
　及一切天僊
　以起光明臺
　過於無邊界
　無邊佛土中
　受用作佛事
　普熏諸眾生
　皆發菩提心
　容顏甚奇妙
　光明照十方
　我適曾供養
　今復還親覲
　聖主天中王
　迦陵頻伽聲
　哀愍眾生者
　我等今敬禮」


南無寶曇華菩薩摩訶薩(三稱)

藥師如來(云)證明禮懺(述和　主白白云)。

「　妄念成生滅
　真如不變遷
　總持難思議
　無住對空宣」


仰白十方三寶。藥師如來。剎海天龍。一切聖眾。願賜
慈悲。俯垂證鑒。有疏披宣。伏希諦聽。

(表白宣意畢)

上來情旨。恭對披宣。大圓鏡中。諒垂印可。是以脩香
華供養。燈燭莊嚴。命我等流。代行懺法。今則依仗如
來大寂滅海。歸投普門大悲願王。蕩罪業於無何有
之鄉。剪芥蒂於不萌枝之地。心純是法。與法相應。理
事圓融。行願成就。我既如是。佛必哀憐。祈叩洪慈。冥
熏加被。

「　佛面猶如淨滿月
　亦如千日放光明
　圓光普照於十方
　喜捨慈悲皆具足」


  
  * 啟運藥師道場懺法
  * 今當歸命三世諸佛
  * 南無過去毗婆尸佛
  * 南無尸棄佛
  * 南無毗舍浮佛
  * 南無拘留孫佛
  * 南無拘那含牟尼佛
  * 南無迦葉佛
  * 南無本師釋迦牟尼佛
  * 南無當來彌勒尊佛
  * 南無藥師琉璃光如來
  * 南無藥師海會佛菩薩(三稱)

** 開經偈

「　無上甚深微妙法
　百千萬劫難遭遇
　我今見聞得受持
　願解如來懺法義」

消災延壽藥師懺法卷上

一切諸佛。愍念眾生。為說藥師道場懺法。良以眾生
垢重。無明暗覆。不諳因果。不勤懺悔。縱貪嗔癡。肆殺
盜婬。無量無邊。所作罪垢。無量無邊。所結冤業。不覺
不知。日深日厚。以致促長壽而夭枉。黜官位而下賤。
削富饒而貧窮。折子女而孤獨。罹斯九橫。墜墮三塗。
紛紛苦果。自作自受。種種惡報。或現或後。纖毫無差。
遲速必報。爾時。

藥師琉璃光如來。慈悲拯濟。說是本願功德經。令讀
誦者。造彼如來形像七軀。一一像前。各置七燈。一一
燈量。大如車輪。燃至四十九日。光明不絕。是惟剎利。
居士大家。多饒財寶。倉庫盈溢之所堪為。而緜力眾
生。心雖喜樂。不能如法莊嚴。以是因緣。即於本願功
德經中。譯出消災延壽懺法。便諸眾生。齋戒沐浴。或
於寺院。或在家庭。或延禪侶。或偕善士。洒掃熏修。香
華燈燭。隨分供養。依科讚詠。虔誠敬禮。則無求不應。
無願不成。經云。說悔先罪。淨名所尚。改往修來。洗浣
身心。斷除眾惡。誓不更造。多劫罪愆。淨盡無餘。隨所
樂求。悉令滿足。(某等)志心頂禮。求哀懺悔。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消灾障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。次復懺悔。緣念像法轉時。若諸有情。為欲
利益安樂拔除一切業鄣。建立殊勝功德者為欲滿
修諸佛大願。具足受持諸佛名號。及正法寶藏者。欲
得阿耨多羅三藐三菩提。三十二相。八十隨形。莊嚴
其身者。欲得無量智慧方便。令諸眾生安立大乘者。
為欲修行梵行。得不缺戒。具三聚戒。究竟清淨。無有
毀犯者。欲得諸根完具。無諸疾苦。家屬資具。悉皆豐
足者。欲得破魔罥網。解脫一切外道纏縛拔種種惡
見稠林者。若有女人。欲轉女成男。具丈夫相者。為欲
求男女而得男女。求長壽而得長壽者。或當王法所
加。欲解脫一切憂苦者。欲得上妙飲食。飽足法味。及
種種上妙衣服。一切寶莊嚴具者。欲行惠施。一切所
有悉無貪惜。施來求者。欲得正見精進。善調意樂。多
聞聰利。解甚深義。恒求勝法常遇善友者。欲受持學
處。願生西方極樂世界。無量壽佛所。聽聞正法者。若
有巳毀之戒。而欲還清淨。巳盡之命。而欲復救續。乃
至國界人眾。種種諸橫。種種諸難。而欲消伏隱沒順
時歡樂者。應當如法莊嚴。歸命。

藥師琉璃光如來。一心精進。修三摩地。所以者何。彼
如來行菩薩道時。所發十二微妙上願。殊勝功德。令
諸聞者。業障消除。一切所求。皆得滿願故。是唯一生
所繫菩薩。為能如實信解。如說修行。應當以身命財。
不生恡惜。竭力莊嚴。必獲果遂。是故今日。與現前(眾
等)各各志心。歸命頂禮。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方徧法界過去一切諸佛
  * 南無盡十方徧法界現在一切諸佛
  * 南無盡十方徧法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消灾障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。志心歸命。惟願諸佛菩薩。同運慈悲。降臨
道場。一切天龍八部。藥叉諸將。悉生哀愍。來到道場。
是諸聖眾。願悉證明。我於今日。欲為十方一切六道
眾生。修行無上菩提。斷除一切業障。同入如來本大
願海。普現色身。於一念中。供養一切十方三寶。於一
念中。普度一切六道眾生。令入平等大慧。故於今日。
一心精進。如說修行。惟願諸佛菩薩。

藥師如來本願力故。受我懺悔。令我所行。決定破除
罪障。行願圓成。如經所說。願悉證明。南無藥師琉璃
光如來。應正等覺。明行圓滿。光明廣大。功德巍巍。身
善安住。𦦨網莊嚴。過於日月。幽冥眾生。悉蒙開曉。隨
所樂求。一切皆遂。所有病苦。悉皆消滅。無量菩薩。行
無量善巧方便。無量廣大願。我若一劫。若一劫餘。而
廣說者。劫可速盡。彼佛行願。善巧方便。無有盡也。是
故志心。歸命頂禮。

南無薄伽伐帝。鞞殺社。窶嚕薜琉璃。鉢囉婆。喝喇闍
也。怛他揭哆耶。阿囉訶帝。三藐三勃陀耶。怛姪他。唵。
鞞殺逝。鞞殺逝。鞞殺社。三沒揭帝莎訶

** 讚

藥師如來。世界琉璃。慈悲喜捨悉隨宜。懺法度羣迷。
稽首歸依。所願滿求祈。

  
  * 藥師佛
  * 藥師佛
  * 消灾延壽藥師佛
  * 南無消灾延壽藥師佛

(遶壇起佛偈念佛𢌞向)。

「　稽首東方滿月界
　微妙正覺藥師尊
　三祇果滿不思議
　十號名稱無等倫
　二六願門因地發
　百千相好果中圓
　慈悲海闊測難量
　功德山高讚莫盡」


  
  * 南無東方淨琉璃世界藥師琉璃光如來
  * 南無消灾延壽藥師佛

(或百聲千聲隨意𢌞向)
消灾延壽藥師懺法卷上

消災延壽藥師懺法卷中


「　三千界內慈悲主
　百億洲中大法王
　願開蓮目鑒凡情
　眾生有求皆感應」


一切諸佛。愍念眾生。為說藥師道場懺法。今當歸命。
一切諸佛。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消災障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。次復懺悔。(弟子某)等。普為四恩三有。及法
界一切眾生。悉願斷除三障。歸命懺悔。我與眾生。無
始來今。由愛見故。內計我人。外因惡友。不隨喜他。一
毫之善。惟遍三業。廣作眾罪。事雖不廣。惡心徧布。晝
夜相續。無有間斷。覆諱過失。不欲人知不畏惡道。無
慙無愧。撥無因果。如斯罪障。未經懺悔。我於今日。對
十方佛。藥師如來。深信因果。生重慙愧。生大怖畏。發
露懺悔。斷相續心。發菩提心。斷惡修善。勤䇿三業。翻
昔重過。隨喜凡聖。一毫之善。念藥師佛。有大願力。能
救拔我。出二死海。置三德岸。惟願慈悲。哀憐攝授。各
各志心。歸命頂禮。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消灾障菩薩
  * 南無增福壽菩薩
  * 南無藥音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。次復懺悔。(弟子某)等。自從無始以來。至於
今日。所有貪瞋嫉妬之病。憍慢自傲之病不識善惡
之病不信罪福之病不孝五逆之病。破辱三寶之病。
不修齋戒之病。破犯尸羅之病。自讚毀他之病。貪得
無厭之病。迷聲逐色之病。貪香愛觸之病。信邪倒見
之病。躭婬嗜酒。放逸無度之病。設復遇醫。授與非藥
之病。及無餘量災難陵辱。悲愁煎逼。身心受苦之病。
欲令是等病苦消除。所求願滿。爾時
藥師琉璃光如來入三摩地。名曰。除滅一切眾生苦
惱。既入定巳。於肉髻中。出大光明。光中演說大陀羅
尼曰。

南無。薄伽伐帝。鞞殺社。窶嚕薜琉璃。鉢囉婆。喝喇闍
也。怛他揭哆耶。阿囉訶帝。三藐三勃陀野。怛姪他。唵。
鞞殺逝。鞞殺逝。鞞殺社。三沒揭帝莎訶

爾時光中說此呪巳。大地震動。放大光明。一切眾生。
病苦皆除。受安隱樂。是知懺悔之功。諸病心瘳之靈。
劑。了生脫死之奇方有。

大醫王。應病設藥。所謂慈悲喜捨是藥。忍辱柔和是
藥。正信三寶是藥。勤修福慧是藥。六波羅蜜是藥。飽
飡甘露是藥。貪求法味是藥。修真養氣是藥。返本還
元是藥。有過能改是藥。善巧方便是藥。不動聲色是
藥。清心斷慾是藥。常用如是等藥擣篩和合。時取服
之。眾生若病。應同一病。眾生須藥。應同一藥。若說多
法。是名顛倒若據一乘實相而言。則何增何減。何垢
何淨。何善何惡。何罪何福。何病何藥。觀昔方便。如夢
中人。夢身患病。求醫服藥。而得除愈。及其夢醒。則悟
本來無病。無病亦無。而況醫藥。故眾生之病。同一幻
病。如來之藥。同一幻藥。故知如來說法。一相一味。所
謂解脫相。離相。滅相。究竟涅槃。終歸於空。如一雲所
雨。而藥樹大小。各得滋茂。我等今者。蒙佛恩力。得聞。

世尊藥師琉璃光如來名號。不復更有病苦之難。乃
能究竟無上菩提。是故今日。我等相率。皆同一心乃
至盡形歸佛法僧。今當歸命一切諸佛。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消灾障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。次復懺悔。若有眾生。欲脫病苦。當為其人
七日七夜受持八關齋戒。應以飲食。及餘資具。隨力
所辦。供養苾蒭僧。晝夜六時。禮拜行道。供養彼世尊。
藥師琉璃光如來。讀誦尊經四十九遍。燃四十九燈。
乃至四十九日。光明不絕。可得過度危厄之難。不為
諸橫惡鬼所持。是故今日。與現前眾等。各各翹懃。燒
香散華。燃燈造旛。放生修福。令度苦厄。不遭眾難惟
願如來。證明懺悔。(某)等又復無始以來。至於今日。凡
有所為。皆不稱意。當知悉是過去巳來。惡業遺報所
致。是故今當勤求懺悔。懺悔人間惡夢惡相諸不吉
祥之報。懺悔人間惡病。連年累月不瘥。枕臥牀席。不
能起居之報。懺悔人間冬瘟夏疫。毒癘傷寒之報。懺
悔人間水火盜賊。刀兵危險之報。懺悔人間為被獅
子虎狼毒蛇惡蝎蜈蚣蚰蜒。害人之報。懺悔人間生
老病死。憂愁苦惱之報。懺悔眾生身語意業。造作增
長種種惡業之報。懺悔眾生當墮三惡趣中。無量千
歲受諸劇苦之報。懺悔眾生應以地獄傍生鬼趣。流
轉無窮之報。懺悔眾生不復更生諸餘惡趣之報。懺
悔眾生為人奴婢。受他驅役之報。懺悔眾生或作牛
馬駝驢。恒被鞭撻之報又常負重隨路而行。飢渴逼
惱之報。懺悔人間厭魅蠱毒。飛屍邪鬼。偽作妖異之
報。如是現在未來人天之中。無量禍橫。災疫死難衰
惱之報。(眾等)今日至誠向藥師佛。海會聖眾。求哀懺
悔。願皆消滅。前巳究竟。是病是藥。同歸一幻。惡業所
致。一切報障。今當次第。發願回向。(某)等願以此懺悔
三障所生功德。悉皆回向。施與一切眾生。俱同懺悔。
願與一切眾生。從今以去。乃至菩提。念生死苦。發菩
提心。改惡修善。返邪歸正。身心安樂。妙算無窮。衣食
豐饒。家屬資具。倉庫盈溢。形相端正。聰明智慧。勇健
威猛。諸將擁護。佛聖匡扶。凡所施為。悉希。

慈蔭。弟子(某)等。又願從今以去。速證菩提。相好光明。
莊嚴殊勝。願諸眾生。蒙光開曉。隨意所趣。作諸事業。
願諸眾生皆得無盡。所受用物。無所乏少。願諸眾生
建立大乘。悉令安住菩提道中。願諸眾生得不缺戒。
設有毀犯。還得清淨。願諸眾生端正黜慧。諸根完具。
無諸疾苦。願諸眾生眾病悉除。家屬資具。悉皆豐足。
願諸眾生轉女成男。具丈夫相。乃至菩提。願諸眾生
出魔羅網。解脫一切外道纏縛。願諸眾生王法所加。
悲愁煎逼。皆得解脫。願諸眾生飲食飽足。後以法味。
畢竟安樂。願諸眾生如其所好。種種衣服。隨心滿足。
願諸眾生長壽富饒。官位男女。凡有所求。一切皆遂。
令諸世界。百怪九橫。八難三災。他國侵擾。盜賊反亂。
一切惡難。盡皆消滅。國界安隱。風雨順時。穀稼成熟。
一切有情。無病歡樂。菩提行願。念念增明。救苦眾生。
常如巳想。又願生生世世。在在處處。不墮邊鄙。生正
信家。相貌端嚴。智慧辯才。遠離惡法。親近善友。堅持
律行。安立大乘。又願生生世世。在在處處。興顯佛法。
破諸魔網。奮志滿修六波羅蜜。廣修供養。福慧莊嚴。
忍辱精進。證菩提道。我等今日。應當念報。

藥師琉璃光如來恩德。常應如是利益安樂一切有
情。是故志心。歸命頂禮。

南無薄伽伐帝。鞞殺社。窶嚕薜琉璃。鉢囉婆。喝喇闍
也。怛他揭哆耶。阿囉訶帝。三藐三勃陀野。怛姪他。唵。
鞞殺逝。鞞殺逝。鞞殺社。三沒揭帝莎訶

東方端坐。無上醫王。十二大願妙難量。滅罪殄災殃。
降福垂祥。增益壽綿長。

  
  * 藥師佛
  * 藥師佛
  * 消災延壽藥師佛
  * 南無消災延壽藥師佛

(如前起佛偈遶壇念佛迴向)

消災延壽藥師懺法卷中

消災延壽藥師懺法卷下


「　佛身充滿於法界
　普現一切眾生前
　隨緣赴感靡不周
　而恒處此菩提座」


三世諸佛。愍念眾生。為說藥師道場懺法。今當歸命。
一切諸佛。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消災障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。次復懺悔。弟子(某)等。上來既懺悔巳。應生
無垢濁心。無怒害心。於一切有情。起利益安樂慈悲
喜捨平等之心。於是歛念正觀。不斷結使。不住使海。
觀一切法空。如實相。云何名觀一切法空。行者諦觀。
現在一心。妄心隨所緣起如此之心。為因心故心。為
不因心故。為亦因心。亦不因心故心。為非因心。非不
因心故心。為在三世。為在內外中間。有何足跡。在何
方所。如是等種種因緣中。求心畢竟不可得。如夢如
幻。無名無相。爾時行者。尚不見心是生死。豈見心是
涅槃。既不得所觀。亦不得能觀。不取不捨。不依不着。
亦不住寂然。言語道斷。不可宣說。觀心無心。則罪福
無主。罪福性空。則一切法皆空。心無所心。法不住法。
作是懺悔。名大懺悔。名破壞心識懺悔。以是因緣。心
心寂滅。念念無住。如太虗空。虗空亦不可得。究竟不
可得。亦不可得。自然超諸三昧。光明照耀。萬法顯現。
通達無礙。廣大如法性。究竟如虗空。惟願得如所願。
滿菩提願。眾等各各運心。歸命頂禮。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消災障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。復次觀心實相。於一一時。行一一法。若行
若坐。若出入。大小便利。灑埽洗澣。運為舉動。俯仰視
聽。應當一心。存念
三寶。觀心性空。不得於剎那頃。憶念五欲世事。生邪
念心。及與外人言語議論。放逸戲笑。視色聽聲。著諸
塵境。起不善業。無記煩惱雜念。不能如法修行。若果
心心相續。不離實相。不惜身命。為一切眾生。行懺悔
法。是名真實。一心精進。以法莊嚴。是故眾等。重復至
誠。五體投地。歸命頂禮
常住三寶。

  
  * 南無毗盧遮那佛
  * 南無本師釋迦牟尼佛
  * 南無藥師琉璃光如來
  * 南無無量壽佛
  * 南無盡十方遍法界過去一切諸佛
  * 南無盡十方遍法界現在一切諸佛
  * 南無盡十方遍法界未來一切諸佛
  * 南無藥師琉璃光如來本願功德經
  * 南無日光遍照菩薩
  * 南無月光遍照菩薩
  * 南無文殊師利菩薩
  * 南無觀世音菩薩
  * 南無得大勢菩薩
  * 南無無盡意菩薩
  * 南無寶曇華菩薩
  * 南無藥王菩薩
  * 南無藥上菩薩
  * 南無彌勒菩薩
  * 南無消災障菩薩
  * 南無增福壽菩薩
  * 南無樂音樹下三萬六千菩薩
  * 南無阿難尊者八千比丘諸大聖僧
  * 南無救脫菩薩

禮諸佛巳。至心懺悔。弟子(某)等。與法界一切眾生。從
無始來。三障所纏。覆蔽心故。於諸境緣。妄生貪著。愚
癡無智。缺於信根。以身口意。造種種業。乃至嫌謗正
法。破犯尸羅。展轉常為不饒益事。或住淨地。聖果未
圓。流注細微。三昧難就。今遇
藥師琉璃光如來。速除罪障。令成妙覺。故我至心歸
向。稽顙投誠。發露眾罪。乞求懺悔。惟願
大慈願海。平等攝授。使我與法界一切眾生。宿障自
除。眾難解脫。破無明殻。竭煩惱河。正見開悟。妙心明
徹。安住菩提。常光現前。無病安樂。如所樂求。一切莊
嚴。隨心具足。諸根聰利。多聞解了。精持梵行。入三摩
地。以無量無邊智慧方便。令諸有情。得受用物。無所
乏少。善修種種諸菩薩行。速證無上正等菩提。至於
臨欲命終。分明安豫。決往西方。無量壽佛。極樂世界。
八大菩薩。示其道路。於寶華中。自然化生。承佛授記。
獲證無量陀羅尼門。一切功德。皆悉成就。然後分身
無數。遍十方剎。於一念中。供養法界一切諸佛。於一
念中。現種種神力。度脫法界一切眾生。成等正覺。虗
空有盡。我願無窮。懺悔發願巳。歸命禮常住三寶。

南無薄伽伐帝。鞞殺社。窶嚕薜琉璃。鉢囉婆。喝喇闍
耶。怛他揭多耶。阿囉訶帝。三藐三勃陀耶。怛姪他。唵。
鞞殺逝。鞞殺逝。鞞殺社。三沒揭帝莎訶

** 讚

藥師海會。熾盛光王。八大菩薩降吉祥。七佛助宣揚。
日月迴光。福壽永安康。

  
  * 藥師佛
  * 藥師佛
  * 消災延壽藥師佛
  * 南無消災延壽藥師佛

(如前舉佛偈遶壇念佛畢對佛跪。諷怡山發願文迴向)。

「　歸命十方調御師
　演揚清淨微妙法
　三乘四果解脫僧
　願賜慈悲哀攝受」


弟子(某甲)。自違真性。枉入迷流。隨生死以飄沈。逐色
聲而貪染。十纏十使。積成有漏之因。六根六塵。妄作
無邊之罪。迷淪苦海。深溺邪途。著我躭人。舉枉措直。
累生業障。一切愆尤。仰三寶以慈悲。瀝一心而懺悔。
所願能仁拯拔。善友提𢹂。出煩惱之深淵。到菩提之
彼岸。此世福基命位。各願昌隆。來生智種靈苗。同希
增秀。生逢中國。長遇明師。正信出家。童真入道。六根
通利。三業純和。不染世緣。常脩梵行。執持禁戒。塵業
不侵。嚴護威儀。蜎飛無損。不逢八難。不缺四緣。般若
智以現前。菩提心而不退。脩習正法。了悟大乘。開六
度之行門。越三祇之劫海。建法幢於處處。破疑網於
重重。降伏眾魔。紹隆三寶。承事十方諸佛。無有疲勞。
修學一切法門。悉皆通達。廣作福慧。普利塵沙。得六
種之神通。圓一生之佛果。然後。不捨法界。遍入塵勞。
等觀音之慈心。行普賢之願海。他方此界。逐類隨形。
應現色身。演揚妙法。泥犁苦趣。餓鬼道中。或放大光。
明。或現諸神變。其有見我相。乃至聞我名。皆發菩提
心。永出輪迴苦。火鑊冰河之地。變作香林。飲銅食鐵
之徒。化生淨土。披毛戴角。負債含怨。盡罷辛酸。咸霑
利樂。疾疫世而現為藥草。救療沈疴。飢饉時而化作
稻梁。濟諸貧餒。但有利益。無不興崇。次期累世冤親。
現存眷屬。出四生之汩沒。捨萬劫之愛纏。等與含生。
齊成佛道。虗空有盡。我願無窮。情與無情。同圓種智。

** 結壇

「　禮懺功德殊勝行
　無邊勝福皆回向
　普願沈溺諸眾生
　速往無量光佛剎
　巳上因緣三世佛
　文殊普賢觀自在
　諸尊菩薩摩訶薩
　摩訶般若波羅蜜」


「　處世界
　若虗空
　似蓮華
　不著水
　心清淨
　超於彼
　稽首禮
　無上尊」


  
  * 自歸依佛。當願眾生。體解大道。法無上心。
  * 自歸依法。當願眾生。深入經藏。智慧如海。
  * 自歸依僧。當願眾生。統理大眾。一切無礙。
  * 和南聖眾

消災延壽藥師懺法卷下(終)