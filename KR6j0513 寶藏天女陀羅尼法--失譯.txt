#+TITLE: 寶藏天女陀羅尼法--失譯
#+DATE: 2018-05-12 10:23:54
#+SOURCE: github.com/kanripo/KR6j0513 master 342d4700                


No. 1282
寶藏天女陀羅尼法


爾時三十三天主摩醯首羅天王。共諸天女
眾讚寶藏天王名吒羅佉。有大威德色力無
比能於世間行殊勝事。迴天動地傾山覆海。
兵戈勝負志意而成。財帛金寶積如山岳。世
間受用。即說呪曰。

唵吒羅佉吒羅佉毘多羅儞莎嚩訶

若欲受持此法。先畫一天女形。泥檀法五月
五日前七日。喫希粥長齋。意欲去處須淨潔
也。凡行此法天女不喚自來。然須思存用表
至誠。此法必須五月五日夜受持即果成就。
五月五日夜。注想思存換換誦呪一千八遍。
不得急。至三更即心昏似睡。天女使諸女來令相試弄。必莫共語。至第二遍。其天女吒
羅佉自來相見。其作法人不得赴。便䠒合
掌頂禮兩拜。即相問之有何所須。其作法
人隨口答之。乞好藥長生不死通靈。世間萬
事之情。終身奉事。天女意生欲為夫妻。天女
聞已甚大歡喜。當夜便與交諸願如意。若欲
作姊妹。於事必須分明勿生狐疑。其壇法二
肘半量用牛糞泥地。更以香泥塗地。五色彩
畫又五色綵各二尺一寸。在壇內安天女座。
酥密乳等菓子各一盤。五色花餅各五枚。已
雜栗麥燒花隨意供養。其畫像法天女身長
二尺五寸。頭作花冠所點花極妙端正。身著
紫袍金帶烏靴。右手把蓮花。左手把如意寶
珠。其天女端正光明。世間畫師無能畫者。必
須好手不得論價。應時通靈心神自在。財帛
盈溢官位高遷。中一切禍福了達。貴賤男女
皆悉歡喜。凡有所動一切鬼神皆來迎待如
敬天官。悚懼瞻仰便得無礙。乃至世間好妙
藝隨意而成。有惡來相害者。便呼賊各皆得
自縛自打。言放即放世間走失死亡如驗。目
前萬病舉意持之皆差。又八真言各須清淨
沐浴著新淨衣。於佛前形像前各誦三七遍。
然後作法。

第一真言

唵興婆羅帝吒急急娑嚩(二合)賀

第二真言

唵拔羅帝吒唎摩那羅娑嚩賀

第三真言

唵勒叉那帝吒娑吒娑嚩(二合)賀

第四真言

唵婆婆隷若帝吒娑嚩(二合)賀

第五真言

唵勃惹羅帝吒娑嚩(二合)賀

第六真言

唵藥叉藥叉底那婆娑嚩(二合)賀

第七真言

唵遮帝毘折曳吽泮吒娑嚩(二合)賀

第八真言

唵折勒那耶利婆帝吒娑嚩(二合)賀

以中指無名指屈。以大母指押二指甲。舒頭
指及小指安心上。右手把數珠念真言。此名
玉環印。
寶藏天女法竟