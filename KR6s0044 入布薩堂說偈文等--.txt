#+TITLE: 入布薩堂說偈文等--
#+DATE: 2018-05-12 10:25:42
#+SOURCE: github.com/kanripo/KR6s0044 master 09bdd2ea                


No. 2852
入布薩堂說偈文等


「　持戒清淨如滿月
　身口皎潔無瑕穢
　清淨和合無違諍
　爾乃可得同布薩」


* 受水偈文

「　八功德水淨諸塵
　灌掌去垢心無染
　奉持禁戒無缺犯
　一切眾生悉如是」


* 浴籌說偈文

「　羅漢聖僧集
　凡夫眾和合
　香湯浴淨
　布薩度眾生」


* 受香湯說偈文

「　香水勳沐澡諸垢
　法身具足五分充
　般若圓照解脫滿
　群生同會法界融」


* 唱行香說偈文

「　戒香定香解脫香
　光明雲臺遍世界
　供養十方無量佛
　見聞普勳證寂滅」


* 受籌說偈文

「　金剛無礙解脫籌
　難□□□□□菓
　我今歡喜頂戴受
　一切眾生悉如是」


* 還籌偈文

「　具足清淨受此籌
　具足清淨還此籌
　堅持禁戒無缺犯
　一切眾生悉如是」


* 清淨妙偈文

「　清淨如滿月
　清淨應布薩
　身口業清淨
　爾乃同布薩」


* 布薩竟說偈文

「　諸佛出世第一快
　聞法奉行歡喜快
　大眾和合寂滅快
　眾生離苦安樂快」
