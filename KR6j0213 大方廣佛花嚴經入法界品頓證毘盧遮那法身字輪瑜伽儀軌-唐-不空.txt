#+TITLE: 大方廣佛花嚴經入法界品頓證毘盧遮那法身字輪瑜伽儀軌-唐-不空
#+DATE: 2016-06-11 12:28:59
#+SOURCE: github.com/kanripo/KR6j0213 master 171804a7                


No. 1020
大方廣佛花嚴經入法界品頓證
毘盧遮那法身字輪瑜伽儀軌


夫欲頓入一乘修習毘盧遮那如來法身觀者。
先應發起普賢菩薩微妙行願。復應以三密
加持身心。則能悟入文殊師利大智慧海。然
修行者最初於空閑處。攝念安心閉目端身
結跏趺坐。運心普緣無邊剎海。諦觀三世一
切如來遍於一一佛菩薩前。慇勤恭敬禮拜
旋遶。又以種種供具雲海。奉獻如是等一切
眾聖。廣大供養已。復應觀自心。心本不生。自
性成就。光明遍照猶如虛空。復應深起悲念。
哀愍眾生不悟自心輪迴諸趣。我當普化拔
濟。令其開悟盡無有餘。復應觀察自心諸眾
生心及諸佛心。本無有異平等一相。成大菩
提心。瑩徹清涼廓然周遍。圓明皎潔成大月
輪。量等虛空無有邊際。復應於月輪內。右旋
布列四十二梵字。悉皆金色放大光明。照徹
十方分明顯現。一一光中見無量剎海。有無
量諸佛。有無量眾前後圍遶。坐菩提場成等
正覺。智入三際身遍十方。轉大法輪度脫群
品。悉令現證無住涅槃。復應悟入般若波羅
蜜四十二字門。了一切法皆無所得。能觀正
智所觀法界。悉皆平等無異無別。修瑜伽者
若能與是旋陀羅尼觀行相應。即能現證毘
盧遮那如來智身。於諸法中得無障礙。

* 圓明字輪







<img:>






四十二字頌曰。

阿(上)囉跛左曩攞娜麼拏(上)灑嚩䫂(上)野瑟
吒(上二合)迦(上)娑(上)莽誐他(上)惹娑嚩(二合)馱捨
佉(上)訖灑(二合)娑䫂(二合上)孃(上)囉他(上二合)婆
(去)縒(上)娑麼(二合)訶嚩(二合)哆娑(二合)伽(上)姹
(上)儜(上)頗娑迦(二合)野娑(二合上)室左(二合上)吒(上)
荼(去)
大方廣佛花嚴經入法界品四十二字觀門