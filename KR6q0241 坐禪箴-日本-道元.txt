#+TITLE: 坐禪箴-日本-道元
#+DATE: 2016-06-11 12:30:15
#+SOURCE: github.com/kanripo/KR6q0241 master f21ddcb5                
坐禪箴
永平承陽大師道元撰

佛佛要機。祖祖機要。不思量而現。不回互而成。不思量而現。其現自親。不回互而成。其成自證。其現自親。曾無染汙。其
成自證。曾無正偏。曾無染汙之親。其親無委而脫落。曾無正偏之證。其證無圖而工夫。水清徹地兮魚行似魚。空闊透
天兮鳥飛如鳥。
坐禪箴