#+TITLE: 大雲輪請雨經-隋-那連提耶舍
#+DATE: 2016-06-11 12:28:58
#+SOURCE: github.com/kanripo/KR6j0178 master 6e238ecf                

No. 991 [Nos. 989, 992, 993]
大雲輪請雨經卷上

隋天竺三藏那連提耶舍譯

如是我聞。一時佛在難陀優婆難陀龍王宮
內。住大威德摩尼之藏大雲輪殿寶樓閣中。
與大比丘及諸菩薩摩訶薩眾周匝圍繞。復
有無量諸大龍王。

其名曰難陀龍王　優鉢難陀龍王　娑伽羅
龍王　阿那婆達多龍王　摩那斯龍王　婆
婁那龍王　德叉迦龍王　提頭賴吒龍王
　婆修吉龍王　目真隣陀龍王　伊羅跋那
龍王　分陀利龍王　威光龍王　德賢龍王
　電冠龍王　大摩尼寶髻龍王　摩尼珠髻
龍王　光耀頂龍王　帝釋鋒伏龍王　帝
釋幢龍王　帝釋杖龍王　閻浮金幢龍王
　善和龍王　大輪龍王　大蟒蛇龍王　火光
味龍王　月耀龍王　慧威龍王　善見龍王
　大善見龍王　善住龍王　摩尼瓔龍王
　興雲龍王　持雨龍王　大忿吒聲龍王　小
忿吒聲龍王　奮迅龍王　大頻拏龍王　大
項龍王　深聲龍王　大深聲龍王　大雄猛
龍王　優鉢羅龍王　大步龍王　螺髮龍王
　質多羅斯那龍王　持大羂索龍王　伊羅
樹葉龍王　先慰問龍王　驢耳龍王　海貝
龍王　達陀羅龍王　優波達陀羅龍王　安
隱龍王　大安隱龍王　毒蛇龍王　大毒蛇
龍王　大力龍王　呼婁茶龍王　阿波羅
龍王　藍浮龍王　吉利彌賒龍王　黑色龍
王　因陀羅軍龍王　那茶龍王　優波那茶
龍王　甘浮紇利那龍王　陀毘茶龍王　端
正龍王　象耳龍王　猛利龍王　黃目龍王
　電光龍王　大電光龍王　天力龍王　金婆
羅龍王　妙蓋龍王　甘露龍王　得道泉龍
王　琉璃光龍王　金色髮龍王　金光龍王
　月光相龍王　日光龍王　始興龍王　牛
頭龍王　白相龍王　黑相龍王　耶摩龍王
　沙彌龍王　蝦蟇龍王　僧伽茶龍王　尼民
陀羅龍王　持地龍王　千頭龍王　寶頂龍
王　滿願龍王　細雨龍王　須彌那龍王　瞿
波羅龍王　仁德龍王　善行龍王　宿德龍
王　金毘羅龍王　金毘羅頭龍王　持毒龍
王　蛇身龍王　蓮華龍王　大尾龍王　騰轉
龍王　可畏龍王　善威德龍王　五頭龍王
　婆利羅龍王　妙車龍王　優多羅龍王　長
尾龍王　大頭龍王　賓畢迦龍王　毘茶龍
王　馬形龍王　三頭龍王　龍仙龍王　大
威德龍王　火德龍王　恐人龍王　焰光龍
王　七頭龍王　現大身龍王　善愛見龍王
　大惡龍王　淨威德龍王　妙眼龍王　大
毒龍王　焰聚龍王　大害龍王　大瞋忿龍
王　寶雲龍王　大雲施水龍王　帝釋光龍
王　波陀波龍王　月雲龍王　海雲龍王
　大香華龍王　華出龍王　寶眼龍王　大相
幢龍王　大雲藏龍王　降雪龍王　威德藏
龍王　雲戟龍王　持夜龍王　降雨龍王
　雲雨龍王　大雲雨龍王　火光龍王　大雲
主龍王　無瞋恚龍王　鳩鳩婆龍王　那伽
首羅龍王　闍隣提龍王　雲蓋龍王　應祁
羅目佉龍王　威德龍王　出雲龍王　無盡
步龍王　妙相龍王　大身龍王　大腹龍王
　安審龍王　丈夫龍王　歌歌那龍王　欝
頭羅龍王　猛毒龍王　妙聲龍王　甘露實
龍王　大散雨龍王　隱隱聲龍王　雷相擊
聲龍王　鼓震聲龍王　注甘露龍王　天帝
鼓龍王　霹靂音龍王　首羅仙龍王　那羅
延龍王　涸水龍王　毘迦吒龍王

有如是等諸大龍王而為上首。復有八十四
億那由他數諸龍王。俱同來彼會。

時彼一切諸龍王等從坐而起。各整衣服偏
袒右臂。右膝著地合掌向佛。即以種種無量
無邊阿僧祇數。微妙香華塗香末香。華冠衣
服寶幢幡蓋。龍華寶冠真珠瓔珞。寶華繒綵
真珠羅網。雜珮旒蘇覆如來上。作眾妓樂
擊掌歌讚。起大殷重奇特之心。繞百千匝却
住一面。

爾時諸龍住一面已咸發願言。願以一切諸
世界海微塵身海。一切諸佛菩薩眾海。遍於
一切諸世界海。已過所有一切四大地水火
風微塵等海。所有一切諸色光明微塵數海。
已過無量無不可思議不可宣說。阿僧祇數
諸身等海。於一一身化作無量阿僧祇諸手
海雲遍滿十方。又於一一微塵分中。化出無
量供養海雲遍滿十方。將以供養一切諸佛
菩薩眾海恒不斷絕。如是無量不可思議不
可宣說。阿僧祇數普賢菩薩行身海雲。遍滿
虛空住持不絕。

如是菩薩諸身海雲。所謂一
切輪相海雲　一切寶冠海雲　一切大明寶
藏輦海雲　一切末香樹藏海雲　一切香煙
現諸色海雲　一切諸樂音聲海雲　一切香
樹海雲　諸如是等無量無邊。不可思議不
可宣說阿僧祇數。如是一切供養海雲　遍
滿虛空住持不絕。供養恭敬尊重禮拜一切
諸佛菩薩眾海。

復出一切莊嚴境界電藏摩
尼王海雲　一切普明寶雨莊嚴摩尼王海雲
　一切寶光焰順佛音聲摩尼王海雲　一切
佛法音聲遍滿摩尼寶王海雲　一切普門寶
焰諸佛化光海雲　一切眾光明莊嚴顯現
不絕摩尼寶王海雲　一切光焰順佛聖行摩
尼寶王海雲　一切顯現如來不可思議佛剎
電光明摩尼王海雲　一切諸妙寶色明徹三
世佛身摩尼王海雲　諸如是等一切諸寶光
色。遍滿虛空住持不絕。供養恭敬尊重禮
拜一切諸佛菩薩眾海。

復出一切不壞妙寶
香華輦海雲　一切無邊色摩尼寶王莊嚴輦
海雲　一切寶燈香焰光輦海雲　一切真珠
妙色輦海雲　一切華臺輦海雲　一切寶冠
莊嚴輦海雲　一切十方光焰遍滿莊嚴不絕
寶藏輦海雲　一切無邊顯現勝寶莊嚴輦海
雲　一切遍滿妙莊嚴輦海雲　一切門欄華
鈴羅網輦海雲　諸如是等遍滿虛空住持不
絕。供養恭敬禮拜一切諸佛菩薩眾海雲。

復出一切妙金寶瓔珞藏師子座海雲　一切
華明妙色藏師子座海雲　一切紺摩尼閻浮
檀妙色蓮華藏師子座海雲　一切摩尼燈蓮
華藏師子座海雲　一切摩尼寶幢火色妙華
藏師子座海雲　一切寶莊嚴妙色蓮華藏師
子座海雲　一切樂見因陀羅蓮華光藏師子
座海雲　一切樂見無盡焰光蓮華藏師子座
海雲　一切寶光普照蓮華藏師子座海雲
　一切佛音蓮華光藏師子座海雲　諸如是等
遍滿虛空住持不絕。供養恭敬禮拜一切諸
佛菩薩眾海。

復出一切妙音摩尼樹海雲
　一切諸葉周匝合掌出香氣樹海雲　一切
莊嚴現無邊明色樹海雲　一切華雲出寶樹
海雲　一切出於無邊莊嚴藏樹海雲　一切
寶輪焰電樹海雲　一切示現菩薩半身出栴
檀末樹海雲　一切不思議無邊樹神莊嚴菩
薩道場樹海雲　一切寶衣藏日電光明樹海
雲　一切遍出真妙音聲喜見樹海雲　諸如
是等遍滿虛空住持不絕。供養恭敬尊重禮拜
一切諸佛菩薩眾海。

復出一切無邊寶色蓮
華藏師子座海雲　一切周匝摩尼王電藏師
子座海雲　一切瓔珞莊嚴藏師子座海雲
　一切諸妙寶冠燈焰藏師子座海雲　一切圓
音出寶雨藏師子座海雲　一切華冠香華寶
藏師子座海雲　一切佛坐現莊嚴摩尼王
藏師子座海雲　一切欄楯垂瓔莊嚴藏師子
座海雲　一切摩尼寶樹枝葉末香藏師子座
海雲　一切妙香寶鈴羅網普莊嚴日電藏師
子座海雲
　諸如是等遍滿虛空住持不絕。供養恭敬尊
重禮拜一切諸佛菩薩眾海。

復出一切如意
摩尼寶王帳海雲　一切因陀羅寶華臺諸華
莊嚴帳海雲　一切香摩尼帳海雲　一切寶
燈焰相帳海雲　一切佛神力出聲摩尼寶王
帳海雲　一切顯現摩尼妙衣諸光莊嚴帳海
雲　一切華光焰寶帳海雲　一切羅網妙鈴
出聲遍滿帳海雲　一切無盡妙色摩尼珠臺
蓮花羅網帳海雲　一切金華臺火光寶幢帳
海雲　一切不思議莊嚴諸光瓔珞帳海雲
　諸如是等遍滿虛空住持不絕。供養恭敬
尊重禮拜一切諸佛菩薩眾海。

復出一切雜
妙摩尼寶蓋海雲　一切無量光明莊嚴華蓋
海雲　一切無邊色真珠藏妙蓋海雲　一切
諸佛菩薩慈門音摩尼王蓋海雲　一切妙色
寶焰華冠妙蓋海雲　一切寶光明莊嚴垂鈴
羅網妙蓋海雲　一切摩尼樹枝瓔珞蓋海雲
　一切日照明徹焰摩尼王諸香煙蓋海雲
　一切栴檀末藏普熏蓋海雲　一切極佛境界
電光焰莊嚴普遍蓋海雲　諸如是等遍滿虛
空住持不絕。供養恭敬尊重禮拜一切諸佛
菩薩眾海雲　復出一切寶明輪海雲　一
切寶焰相光輪海雲　一切華雲焰光輪海雲
　一切佛花寶光明輪海雲　一切佛剎現
入光明輪海雲　一切諸佛境界普門音聲寶
枝光輪海雲　一切琉璃寶性摩尼王焰光
輪海雲　一切眾生於一念時現於色相光輪
海雲　一切音聲悅可諸佛大震光輪海雲
　一切所化眾生眾會妙音摩尼王光輪海雲
　諸如是等遍滿虛空住持不絕供養恭敬尊重
禮拜一切諸佛菩薩眾海雲。

復出一切摩
尼藏焰海雲　一切佛色聲香味觸光焰海雲
　一切寶焰海雲　一切佛法震聲遍滿焰海
雲　一切佛剎莊嚴電光焰海雲　一切華輦
光焰海雲　一切寶笛光焰海雲　一切劫數
佛出音聲教化眾生光焰海雲　一切無盡寶
華鬘示現眾生光焰海雲　一切諸座示現莊
嚴光焰海雲　諸如是等遍滿虛空住持不絕。
供養恭敬尊重禮拜一切諸佛菩薩眾海雲。

復出一切不斷不散無邊色寶光海雲　一
切摩尼寶王普光海雲　一切佛剎莊嚴電光
海雲　一切香光海雲　一切莊嚴光海雲
　一切佛化身光海雲　一切雜寶樹華鬘光海
雲　一切衣服光海雲　一切無邊菩薩諸行
名稱寶王光海雲　一切真珠燈光海雲　諸
如是等遍滿虛空住持不絕。供養恭敬尊重
禮拜一切諸佛菩薩眾海雲。

復出一切不
可思議種種諸雜香華海雲　一切寶焰蓮華
羅網海雲　一切無量無邊際色摩尼寶王光
輪海雲　一切摩尼真珠色藏篋笥海雲　一
切摩尼妙寶栴檀末香海雲　一切摩尼寶蓋
海雲　一切清淨諸妙音聲悅可眾心寶王海
雲　一切日光寶輪瓔珞旒蘇海雲　一切
無邊寶藏海雲　一切普賢色身海雲　諸如
是等遍滿虛空住持不絕供養恭敬尊重禮拜
一切諸佛菩薩眾海雲。

爾時此眾八十四億百千那由他諸龍王等作
是願已。繞佛三匝頭面作禮於一面立。是
時佛告諸龍王言。汝等龍王各宜復坐。時諸
龍王聞佛語已。各各還依次第而坐。

爾時眾中有一龍王。名曰無邊莊嚴海雲威
德輪蓋。於此三千大千世界龍王之中。最為
勝大得不退轉。本願力故受此龍身。為欲供
養恭敬禮拜於如來故。聽受正法來生至此
閻浮提內。時彼龍王從坐而起。整理衣服偏
袒右臂。右膝著地合掌向佛。而作是言世尊
我今有疑。欲問如來至真等正覺。若佛聽許
我乃敢問。作是語已默然而住。

爾時世尊告無邊莊嚴海雲威德輪蓋龍王作
如是言。汝大龍王若有疑者恣聽汝問。吾當
為汝分別解說令汝歡喜。作是語已。時無邊
莊嚴海雲威德輪蓋龍王。即白佛言唯然世
尊。云何能使諸龍王等。滅一切苦得受安樂。
受安樂已又令於此閻浮提內。時降甘雨生
長一切樹木叢林藥草苗稼皆生滋味。使閻
浮提一切人等悉受快樂。

爾時世尊聞是語已。即告無邊莊嚴海雲威
德輪蓋大龍王言。善哉善哉。汝今為彼諸眾
生等作利益故。能問如來如是等事。汝大龍
王諦聽諦聽善思念之。我當為汝分別解說。
輪蓋龍王我有一法。汝等若能具足行者。令
一切龍除滅諸苦具足安樂何者一法。謂行
大慈。汝大龍王若有天人行大慈者。火不能
燒水不能溺。毒不能害刃不能傷。內外怨賊
不能侵掠。若睡若寤皆得安隱。行大慈力有
大威德。諸天世等不能擾亂。形貌端嚴眾
所愛敬。所行之處一切無礙。諸苦滅除心得
歡喜。諸樂具足大慈力故。命終之後得生梵
天。汝大龍王若有天人行大慈者。獲如是等
無量無邊利益之事。是故龍王身口意業常
應須行彼大慈行。

復次龍王有陀羅尼。名施一切眾生安樂。
汝諸龍等常須讀誦繫念受持。能滅一切諸
龍苦惱與其安樂。彼諸龍等既得樂已。於閻
浮提始能依時降注甘雨。使令一切樹木叢
林。藥草苗稼皆出滋味。

爾時龍王復白佛言。何者名為施一切樂陀
羅尼句。爾時世尊即說呪曰。

怛緻咃(其呪字口傍作者轉舌讀之注引字者引聲讀之)陀(引)囉尼陀(引)囉
尼(一)優多(引)囉尼(二引)三(引)波囉帝(諸呪帝皆丁利反)師
郗(攄利反三)毘闍耶跋囒那(引)薩底夜波羅帝若
(女賀反四)波囉呵若那跋帝(五)優多波(引)達尼(六)毘
那(引)喝膩(七)阿(引)毘屣(引)遮膩(八)阿陛毘(引)耶(引)
呵邏(九)輸婆(引)跋帝(十)頞耆(市尸反)摩哆(十一)􂓫
咥(顯利反十二)宮婆羅(引十三)鞞咥(香利反引)婆呵(十四)摩羅
吉梨舍(引)達那(引)波唅(十五)輸(輸律反)陀(引)耶摩
(引)伽尼梨呵迦達摩多(十六)輸(輸律反)陀(引)盧迦(十
七)毘帝寐囉何囉闍婆獨佉賒摩那(去聲十八)薩
婆佛陀婆盧歌那(去聲十九)波羅闍若(引)闍那(引)鞞醯
莎(引)呵

汝大龍王。此呪名為施一切樂陀羅尼句。諸
佛所持汝等常須受持讀誦。吉事成就得入
法門獲安隱樂。

復次龍王。有大雲所生威神莊嚴功德智相
雲輪水藏化金色光毘盧遮那一毛孔中。出
於同姓諸佛名號。汝等亦須憶念受持。若
持彼諸如來名號。能滅一切所有諸龍種姓。
一切龍王眷屬徒眾。并諸龍女生龍宮者。所
有苦惱與其安樂。是故龍王應當稱彼如來
名號。

南無婆伽婆帝毘盧遮那藏大雲如來

南無
婆伽婆帝性現出雲如來

南無婆伽婆帝持雲雨如來

南無婆伽婆帝威德雲如來

南無婆伽婆帝大興雲如來

南無婆伽婆帝大散風雲如來

南無婆伽婆帝大雲閃電如來

南無婆伽婆帝大雲勇步如來

南無婆伽婆帝須彌善雲如來

南無婆伽婆帝大密雲如來

南無婆伽婆帝大雲輪如來

南無婆伽婆帝雲光如來

南無婆伽婆帝大雲師子座如來

南無婆伽婆帝大雲蓋如來

南無婆伽婆帝大善現雲如來

南無婆伽婆帝雲覆如來

南無婆伽婆帝光輪普遍照於十方雷鼓震聲
起雲如來

南無婆伽婆帝大雲清涼雷聲深隱奮迅如來

南無婆伽婆帝布雲如來

南無婆伽婆帝虛空雨雲如來

南無婆伽婆帝疾行雲如來

南無婆伽婆帝雲垂出聲如來

南無婆伽婆帝雲示現如來

南無婆伽婆帝廣出雲如來

南無婆伽婆帝沫雲如來

南無婆伽婆帝雲雷震如來

南無婆伽婆帝雲際如來

南無婆伽婆帝雲如衣如來

南無婆伽婆帝潤生稼雲如來

南無婆伽婆帝乘上雲如來

南無婆伽婆帝飛雲如來

南無婆伽婆帝低雲如來

南無婆伽婆帝散雲如來

南無婆伽婆帝大優鉢羅華雲如來

南無婆伽婆帝大香體雲如來

南無婆伽婆帝大涌雲如來

南無婆伽婆帝大自在雲如來

南無婆伽婆帝大光明雲如來

南無婆伽婆帝大威德雲如來

南無婆伽婆帝得大摩尼寶雲如來

南無婆伽婆帝降伏雲如來

南無婆伽婆帝雲根本如來

南無婆伽婆帝欣喜雲如來

南無婆伽婆帝散壞非時電雲如來

南無婆伽婆帝大空高響雲如來

南無婆伽婆帝大發聲雲如來

南無婆伽婆帝大降雨雲如來

南無婆伽婆帝施色力雲如來

南無婆伽婆帝雨六味雲如來

南無婆伽婆帝大力雨雲如來

南無婆伽婆帝滿海雲如來

南無婆伽婆帝陽炎旱時注雨雲如來

南無婆伽婆帝無邊色雲如來

南無婆伽婆帝一切差別大雲示現閻浮飛雲
威德月光焰雲如來等應正遍知三藐三佛
陀
大雲輪請雨經卷上



大雲輪請雨經卷下

隋天竺三藏那連提耶舍譯

爾時世尊說是諸佛如來名已。告於無邊
莊嚴海雲威德輪蓋龍王作如是言。汝大龍
王。此諸佛名汝等一切諸龍眷屬。若能誦持
稱彼佛名及禮拜者。一切諸龍所有苦厄。皆
悉解脫普獲安樂。得安樂已即能於此閻浮
提中。風雨隨時令諸藥草樹木叢林。悉皆生
長五穀成熟。

爾時娑婆三千大千世界之主。無邊莊嚴
海雲威德輪蓋龍王。復白佛言。世尊我今啟
請諸佛所說陀羅尼句。令於未來末世之時。
閻浮提內若有亢旱不降雨處。誦此神呪即
當降雨。飢饉惡世多饒疾疫。非法亂行人民
恐怖。妖星變怪災厲相續。有如是等無量
苦惱。以佛力故悉得滅除。唯願世尊大慈悲
愍諸眾生故。住持為說所有神呪陀羅尼句。
告諸龍知能使諸天歡喜踊躍。復能破散一
切諸魔。一切眾生身中所有苦難之事。并及
惡星變怪災障。悉皆除滅。

又復如來曾說五種雨障之災。亦皆消滅彼
障除已。即能使此閻浮提內雨澤以時。唯願
如來為我等說。

爾時世尊。聞此無邊莊嚴海雲威德輪蓋龍
王如是語已。即讚歎言善哉善哉汝大龍王。
汝今亦如諸佛饒益一切眾生憐愍安樂。能
請如來說此神呪。汝大龍王諦聽諦聽善思
念之。我當為汝說於往昔從彼大悲雲生如
來所聞。震吼奮迅勇猛幢陀羅尼。過去諸
佛已曾宣說威神加護。我今亦當隨順而說。
利益一切諸眾生故憐愍與樂。於未來世若
炎旱時能令降雨。若汎雨時亦能令止。飢饉
疾疫悉能除滅。普告諸龍令使知聞。復令諸
天歡喜踊躍。散一切魔安隱眾生。即說呪
曰。

怛緻他摩訶若那(引)婆婆(引)薩尼(一)尼梨低
殊(引)洛敧彌(去聲二)提利茶(引)毘迦囉摩跋闍
羅(引)僧伽怛膩(三)波羅摩毘囉闍(四)埿摩求那
鷄(經岐反)兜(引)修梨耶(引)波羅鞞(五)毘摩嵐(引)伽耶
師(六)婆囉(引)婆囉(去聲七)三婆囉(引)三婆囉(去聲八)豆
潭(徒感反)鞞(去聲九)呵那呵那(十)摩訶波羅薜(蒲詣反十
一)毘頭多摸訶陀迦隷(十二)波囉若伽囉輸
悌(十三)波梨富婁那(引)迷帝隷迷怛利(引)帝囉
(引)摩那娑揵提(去聲十四)彌多羅浮馱利(十五)社羅
社羅(十六)社羅社羅(十七)社羅浮馱利(十八)蒲登
伽俱蘇迷(去聲十九)達捨婆利(二十)遮鬪薨賒(引)
阿囉提(二十一)頞瑟吒達舍毘尼迦佛陀(引)達迷
(去聲二十二)輸頗摩帝(二十三)分若羅翅(二十四)叔迦羅(引)
達摩(引)三摩泥比(二十五)鉗毘梨(二十六)毘羅闍悉
鷄(經岐反二十七)毘富茶毘舍沙波羅鉢帝(二十八)尼囉
蘇羅(引)婆(引)達彌(二十九)薩婆盧迦(引)匙(引)瑟吒
(三十)失梨沙吒(引三十一)波羅波羅婆(引)兮唎(三十二)阿
奴(引)怛唎(三十三)阿僧祇(三十四)陀囉陀囉(三十五)地唎
地唎(三十六)豆漏豆漏(三十七)賒塞多(引)摩帝(三十八)賒
塞多(引)波蔽(三十九)遮羅遮羅(四十)旨唎旨唎(四十一)
呪漏呪漏(四十二)波羅遮(引)佛陀喃(引南去聲)摩帝(四十三)
摩訶般利若(引)波(引)羅(引)蜜帝莎(引)呵(四十四)

南無智海毘盧遮那藏如來。

南無一切諸菩提薩埵。

爾時一切諸龍王等。為降雨故受持此呪。若
後末世惡災行時能令不起。

又復一切諸佛菩薩真實力故。遂復勅諸一
切龍等。於閻浮提所祈請處。降澍大雨除滅
五種雨之障礙。而說呪曰。

多緻他(一)娑邏娑邏(二)四唎四唎(三)素漏素
漏(四)那(引)伽喃(去聲五)闍婆闍婆(一句並去聲六)侍毘侍毘
(並去聲七)樹附樹附(八)

佛實力故。大龍王等速來在於閻浮提內。所
祈請處降澍大雨而說呪曰。

遮羅遮羅(並去聲一)至利至利(二)朱漏朱漏(三)

佛實力故。咄諸龍王於閻浮提。請雨國內降
澍大雨。而說呪曰。

婆邏婆邏(並去聲一)避利避利(避字並白利反二)復漏復漏
(三)

諸佛菩薩威神之力。大乘真實行業力故。
諸龍王等速來至此。各各憶念諸如來法及
菩薩行。起於慈心悲心喜心及以捨心。而說
呪曰。

婆邏婆邏(一)毘梨毘梨(二)蒲盧蒲盧(三)

大意氣龍王慈心正念妙密佛法。持大雲雨
速來至此。而說呪曰。

伽茶伽茶(一)祁墀祁墀(二)瞿厨瞿厨(三)

一切諸佛真實力故。大健瞋者大疾行者睒
電舌者。治諸惡毒來起慈心。於閻浮提請雨
國內。降澍大雨莎(引)呵。又說呪曰。

怛吒怛吒(吒並去聲一)底致底致(二)鬪晝鬪晝(三)

金剛密迹真實力故。頭上戴大摩尼天冠。蛇
身相者念三寶力。於閻浮提此請雨國內降
澍大雨莎(引)呵。又說呪曰。

迦羅迦羅(一)繼利繼利(二)句漏句漏(三)

佛實力故。金剛密跡勅彼一切澍大水者乘
大雲者。起慈悲心悉來於此閻浮提中請雨
國內。降澍大雨又說呪曰。

何邏邏何邏羅(一)兮利履兮利履(二)候漏塿
(婁苟反)候漏塿(三)

三世諸佛真實力故。能令一切諸龍眷屬捨
於睡眠。又說呪曰。

伽磨伽磨(一)姞寐姞寐(二)求牟求牟(三)莎呵

我勅一切諸龍王等。起大慈心為菩提本而
說呪曰。

那囉那囉(一)尼梨尼梨(二)奴漏奴漏(三)莎呵

咄咄龍等種種異形。千頭可畏赤眼大力大
蛇身者。我今勅汝。應當憶念最上慈悲威神
功德滅煩惱者。一切諸佛如來名字。而說呪
曰。

揭(其謁反)茶(去聲)揭茶(一)耆穉耆穉(二)崛住崛住(三)
莎呵

無礙勇健奪於世間人色力者。於閻浮提請
雨國內。降澍大雨而說呪曰。

舍囉舍囉(一)尸利尸利(二)輸(入聲)嚧輸嚧莎呵

一切諸天真實力故。咄諸大龍念自種姓。速
來於此閻浮提中請雨國內。降澍大雨莎呵。

大梵天王實行力故。令諸龍王於閻浮提請
雨國內。降澍大雨莎呵。

天主帝釋實行力故。令諸龍王於閻浮提請
雨國內。降澍大雨莎呵。

四大天王實行力故。令諸龍王於閻浮提請
雨國內。降澍大雨莎呵。

八人實行力故。令諸龍王於閻浮提請雨國
內。降澍大雨莎呵。

須陀洹實行力故。令諸龍王於閻浮提請雨
國內。降澍大雨莎呵。

斯陀含實行力故。令諸龍王於閻浮提請雨
國內。降澍大雨莎呵。

阿那含實行力故。令諸龍王於閻浮提請雨國
內降澍大雨莎呵。

阿羅漢實行力故。令諸龍王於閻浮提請雨國
內降澍大雨莎呵。

辟支佛實行力故。令諸龍王於閻浮提請雨國
內降澍大雨莎呵。

菩薩實行力故。令諸龍王於閻浮提請雨國內
降澍大雨莎呵。

諸佛實行力故。令諸龍王於閻浮提請雨國內
降澍大雨莎呵。

一切諸天實行力故令速除滅災障苦惱莎呵。

一切諸龍實行力故能速降雨潤此大地莎呵。

一切夜叉實行力故能速覆護一切眾生莎呵。

一切揵闥婆實行力故能速除滅一切眾生
所有憂惱莎呵。

一切阿修羅實行力故能速迴轉惡星變怪莎
呵。

一切迦樓羅實行力故於諸龍邊起大慈悲降
澍大雨莎呵。

一切緊那羅實行力故速能滅除一切眾生諸
重罪業令起踊躍莎呵。

一切摩睺羅伽實行力故能降大雨普使充足
滅除五種雨之障礙莎呵。

一切善男子善女人實行力故善能覆護一切
眾生莎呵。

又說呪曰。

迦邏迦邏(一)抧利抧利(二)句嚧句嚧(去聲三)陀囉
陀囉(一)地利地利(二)豆漏豆嚧三(三)那吒那吒(一)
膩(年一反)􂒿膩􂒿膩(二)奴晝奴晝(三)

持大雲雨疾行之者如雲者。著雲衣者生雲
中者。能作雲者雲雷響者。住雲中者雲天冠
者。雲莊嚴者乘大雲者。雲中隱者雲中藏者。
被雲髮者耀雲光者。雲圍遶者處大雲者。雲
瓔珞者能奪五穀精氣之者。住在深山叢林
中者。尊者龍母名分陀羅大雲威德喜樂尊
大龍王。身體清涼持大風輪。諸佛實行力故。
放六味雨而說呪曰。

伽邏伽邏(一)岐利岐利(二)求漏求漏(三)其利
尼其利尼(四)

求磨求磨求磨求磨求磨求磨求磨求磨求磨
(凡九求磨五)

九頭龍母。勅告首冠大雲閃電華冠之者。持
一切龍者服雲衣者。攝諸境界毒氣者乘雲
嚴者。雷聲遠震能告諸龍者大雲圍遶者。諸
佛實行力故。令閻浮提請雨國內。降澍大雨
使令充足莎呵。

又說呪曰。

野邏野邏(一)逸利逸利(二)喻屢喻屢(三)樹屢樹
屢(四)嗜利嗜利(五)社邏社邏社社邏(六)求茶求
茶求求茶(七)伽茶伽茶(八)耆遲耆遲(九)呵邏呵
邏(十)醯利醯利(十一)牟漏牟漏(十二)多邏多邏(十
三)帝利帝利(十四)兜漏兜漏(十五)阿那阿那(十
六)陀呵陀呵(十七)鉢遮鉢遮(十八)祁利祁利(十九)
醯那醯那(二十)求利陀(二十一)末利陀(二十二)鉢囉末
利(二十三)

彌勒菩薩告勅令除一切雨障莎呵又說呪曰。

佛提佛提(一)浮佛提浮佛提(二)

令諸眾生持佛功德。除滅一切障業重罪。而
說呪曰。

陀羅尼(一)馱離(二)輸婆摩帝(三)求那伽囉鉢囉
鉢泥(四)摩呵若奴盧枳(去聲五)輸說羅(引)達彌(六)
薩底夜波羅(引)底若(七)摩訶耶那殊(引)瑟􂒿(八)
阿殊(引)瑟􂒿(九)盧歌㖿(引)瑟􂒿(十)婆伽婆帝佛陀
彌帝隷(十一)阿鉢羅夜薩婆差多羅尼(十二)叔訖
離施(十三)卑當婆離(十四)那茶羅(引)婆(引)私膩(十
五)頭頭隷頭頭漏(十六)賒摩賒摩(十七)羶多(引)摩
那賜(十八)

除一切雨障莎呵。

三世諸佛真實力故大慈心故。正行精進心
故。勅召一切諸大龍王莎呵。

我勅無邊海莊嚴威德輪蓋龍王。於閻浮提
請雨國內降澍大雨莎呵。

我勅雖陀優波難陀龍王於閻浮提請雨國內
降澍大雨莎呵。

我勅娑伽龍王於閻浮提請雨國內降澍大雨
莎呵。

我勅阿耨達多龍王於閻浮提請雨國內降澍
大雨莎呵。

我勅摩那斯龍王於閻浮提請雨國內降澍大
雨莎呵。

我勅婆婁那龍王於閻浮提請雨國內降澍大
雨莎呵。

我勅德叉迦龍王於閻浮提請雨國內降澍大
雨莎呵。

我勅提頭賴吒龍王於閻浮提請雨國內降澍
大雨莎呵。

我勅婆修吉龍王於閻浮提請雨國內降澍大
雨莎呵。

我勅目真隣陀龍王於閻浮提請雨國內降澍
大雨莎呵。

我勅伊羅跋那龍王於閻浮提請雨國內降澍
大雨莎呵。

我勅分茶羅龍王於閻浮提請雨國內降澍大
雨莎呵。

我勅大威光龍王於閻浮提請雨國內降澍大
雨莎呵。

我勅威賢龍王於閻浮提請雨國內降澍大雨
莎呵。

我勅電冠龍王於閻浮提請雨國內降澍大雨
莎呵。

我勅大摩尼髻龍王於閻浮提請雨國內降澍
大雨莎呵。

我勅戴摩尼髻龍王於閻浮提請雨國內降澍
大雨莎呵。

我勅光髻龍王於閻浮提請雨國內降澍大雨
莎呵。

我勅是等一切龍王於閻浮提請雨國內。降
澍大雨訖。又說呪曰。

那祇那祇瞿羅(引)摩(引)柰賜(三)那伽咥(喜梨反四)
梨陀易頭摩鳩隷(五)郁伽羅盂路曬(六)波羅旃
陀低豉(七)毘氀姞利(八)阿尸(引)毘師(九)阿咥(引)
瞿(十)訖栗瑟那(去)崩(引)伽隷(十一)旃(引)遮隷(十
二)盧羅(引)嗜薜(十三)摩訶頗那(引)𠳷隷𠳷羅(引)波
施(十四)勞陀羅(引)波(引)尸膩(十五)頭沖薜(十六)波
羅波羅(十七)庇利庇利(十八)富路富路(十九)毘私
(引)哹(匹尤反)婁闍膩(二十)浮路浮路(二十一)摩訶蒲
祇(二十二)摩尼達隷(二十三)匹利匹利(二十四)副漏副漏
(二十五)破邏破邏(二十六)跋利沙跋利沙(二十七)閻藍浮
(引)陀隷(二十八)睒浮睒浮(二十九)婆羅(引)訶翅(三十)那吒
(引)碪薜(三十一)那吒(引)碪薜(三十二)忡忡忡忡薜(三十三)
彌伽波羅(引)薜(三十四)彌伽婆(引)咥膩(三十五)茶迦茶
迦茶迦(三十六)茶沈薜(三十七)伽那(去)伽那(去三十八)尸
棄膩(三十九)迦那迦那(四十)伽那伽那(四十一)摩訶那
伽(引)伽那(去四十二)尼囉(引)怛藍(四十三)糅(引)波闍羅
(四十四)得迦紇唎(四十五)摩訶那伽(引)紇利陀(引)曳(四十
六)瞿摩瞿摩瞿摩波(引)耶(四十七)頞悉低迦(引)承伽
唎(四十八)浮承(引)伽彌(四十九)毘迦吒僧迦吒瞿隷(五
十)毘私孚盧闍泥(五十一)毘折(時列反)林(引)婆泥(五十二)

我今召集此會一切諸龍王等。於閻浮提請
雨國內降澍大雨。一切諸佛如來力故。三世
諸佛真實力故。慈悲心故莎呵。

爾時世尊說此呪已告龍王言。若天旱時欲
請雨者。其請雨主必於一切諸眾生等起慈
悲心。若有比丘及比丘尼必須戒行本來清
淨。若曾違犯尼薩耆罪乃至眾學。皆須已前
七日七夜殷重懺悔。若在俗人亦須於前七
日七夜。日別須受八關齋戒。乃至請雨行道
之日。悉須清淨無得懈慢。當於空地實淨
土上。除去沙礫無諸棘草。方十二步以為道
場場中起壇方十步。壇高一尺用𤚩牛糞。
取新淨者周匝泥壇。於壇中央施一高座。
座上敷設新青淨褥張新青帳。從高座東量
三肘外。用牛糞汁畫作龍王一身三頭。亦畫
彼龍左右眷屬圍遶。

龍王從高座南量五肘外。畫作龍王一身五
頭。亦畫諸龍左右圍遶。

從高座西量七肘外。畫作龍王一身七頭。亦
畫諸龍左右圍遶。

從高座北量九肘外。畫作龍王一身九頭。亦
畫諸龍左右圍遶。

其壇四角安四華瓶各容三升。又以金精或
復石黛。和水令清悉使瓶滿。種種華木諸
雜華蘂插著瓶內。

道場四門各各置一大妙香爐。燒種種香熏
陸沈水蘇合栴檀及安息等。四角各懸青幡
七枚。合二十八幡各長一丈。然蘇油燈亦隨
幡數。設諸雜果蘇酪乳糜安置四面。

諸龍王前散華燒香勿令斷絕。其果飲食及
以瓶水。日別使新不得隔宿。恒以晨朝日初
出時施設供具。

讀經之者一日三時香湯澡浴。著新青衣持
齋靜思。惟食蘇酪及乳糜等粳米果菜。若大
小便又須澡浴。

昇高座時先禮十方一切諸佛。燒香散花奉
請十方一切諸佛諸大菩薩。及以一切諸天
龍王。

其誦呪人為護身故。或呪淨水或呪白灰。自
心繫念以結場界。或於一步乃至多步。若水
若灰用為界畔。

又呪縷綖為結。繫頂及以手足。當呪水時散
灑項上及灑額上。應作是念。有惡心者不得
入此壇場界內。

其誦呪者於諸眾生恒起慈心勿生惡念。又
願以此禮佛念誦及諸功德。迴施一切諸天
龍王。并及含識有形之類。

昇法座時高聲讀誦此經及呪晝夜不絕。若
一七日若二七日。遠至三七日必降甘雨。除
不專念無慈心人及穢濁者。

佛告龍王。海水潮來尚可盈縮。此言真實決
定不虛。時諸龍王蒙佛教已。歡喜踊躍頂禮
奉行。
大雲輪請雨經卷下