#+TITLE: 十二緣生祥瑞經-宋-施護
#+DATE: 2016-06-11 12:28:48
#+SOURCE: github.com/kanripo/KR6i0413 master 6c483b7b                

No. 719
《十二緣生祥瑞經》卷上

西天譯經三藏朝散大夫試鴻臚
少卿傳法大師臣施護奉　詔譯

如是我聞：

一時世尊，在大眾中，結跏趺坐。時
諸大眾，恭敬圍繞，瞻仰如來，即於佛前，而
說頌曰：

「頂禮佛德海，
　真實正遍知，
　過去及未來，
　敷演緣生法。
　世間虛妄見，
　顛倒苦沈淪，
　煩惱業無邊，
　願佛為宣說。」


爾時眾會，無量百千，若人若天，而白佛言：
「今此大眾，及於未來，樂聞深法，唯願演說。」

爾時世尊告諸大眾：「善哉，善哉！應當諦聽，今
為汝說。諸善男子！若欲了達，十二緣生吉祥
瑞應，謂從無明乃至老死，輪轉次第，於十
二月，各生祥瑞，而乃有異。始十月乃至九
月，又從一日乃至十五，試於祥瑞，快樂憂
苦，其事非一。

「諸善男子，此十二支，始從寶沙(十)麼洗(月)：一
日無明、二日老死、三日生支、四日有支、五
日取支、六日愛支、七日受支、八日觸支、九
日六入、十日名色、十一識支、十二行支。

「又從麼佉(十一)麼洗(月)：一日行支、二日無明、三
日老死、四日生支、五日有支、六日取支、七
日愛支、八日受支、九日觸支、十日六入、十
一名色、十二識支。

「又從叵囉虞(二合)那(十二)麼洗(月)：一日識支、二日
行支、三日無明、四日老死、五日生支、六日
有支、七日取支、八日愛支、九日受支、十日
觸支、十一六入、十二名色。

「又從載怛囉(二合)(正)麼洗(月)：一日名色、二日識
支、三日行支、四日無明、五日老死、六日生
支、七日有支、八日取支、九日愛支、十日受
支、十一觸支、十二六入。

「又從吠(無每反)舍佉(二)麼洗(月)：一日六入、二日
名色、三日識支、四日行支、五日無明、六日
老死、七日生支、八日有支、九日取支、十日
愛支、十一受支、十二觸支。

「又從𡁠(仁祭反)瑟吒(二合)(三)麼洗(月)：一日觸支、二
日六入、三日名色、四日識支、五日行支、六
日無明、七日老死、八日生支、九日有支、十
日取支、十一愛支、十二受支。

「又從阿(引)沙(引)姹(四)麼洗(月)：一日受支、二日
觸支、三日六入、四日名色、五日識支、六日
行支、七日無明、八日老死、九日生支、十日
有支、十一取支、十二愛支。

「又從室囉(二合引)嚩那(五)麼洗(月)：一日愛支、二
日受支、三日觸支、四日六入、五日名色、六
日識支、七日行支、八日無明、九日老死、十
日生支、十一有支、十二取支。

「又從婆(引)捺囉(二合)婆捺(六)麼洗(月)：一日取支、二
日愛支、三日受支、四日觸支、五日六入、六
日名色、七日識支、八日行支、九日無明、十日
老死、十一生支、十二有支。

「又從阿濕嚩(二合)喻若(七)麼洗(月)：一日有支、二
日取支、三日愛支、四日受支、五日觸支、六
日六入、七日名色、八日識支、九日行支、十
日無明、十一老死、十二生支。

「又從迦哩底(二合)迦(八)麼洗(月)：一日生支、二日
有支、三日取支、四日愛支、五日受支、六日
觸支、七日六入、八日名色、九日識支、十日
行支、十一無明、十二老死。

「又從麼(引)陵誐(二合)尸哩沙(二合)(九)麼洗(月)：一日老
死、二日生支、三日有支、四日取支、五日愛
支、六日受支、七日觸支、八日六入、九日名
色、十日識支、十一行支、十二無明。

「每月十三，亦如三日；每月十四，四日同之；
十五、五日，准理亦然。」






<img:>







注云：「有支順轉，積日逆流，黑白月餘，如經
廣說。」

爾時世尊，告諸大眾：「若復有人，於十二支，
審諦觀察，憶念不忘，了知憂喜。若無明支，
此日生時，於第九日，及第九月、九年有難。若
非命盡，快樂有財、眷屬不和、無病多言、壽
八十一，卒於行日。

「行日生子，第八日、月，八年有難。若非命終，
獲大富貴、兄弟唯二、命長少病、德行知法、
朋友眾多、工巧藝能、壽八十八，卒於識日。

「識日生子，第五日、月，五年有難。若非命終，
僂儸勇猛、恒乏財寶、見者歡喜、壽六十四，
卒於名色。

「名色日生，第六日、月，九年、十年，逢於難事。若
非命盡，少病多冤、有子短壽、貧乏恐怖、得後
富貴、愛樂惠施、壽年八十，卒於六入。

「六入日生，於第五日，三、四月內，八年、十年，逢
於災難。若非壽盡，憎嫉多病、貧乏勇銳、愛
味慳貪、壽六十四，觸日而卒。

「觸日生子，第二、五日，三、九月內，九年有難。若
非命終，疾患恒時、巧言知法、賊姦我見、有財
妬色、壽六十四，卒於受日。

「受日生子，二日、十日，於二、八月，八年有難。若
非命終，恒大居尊、富貴勝善、二妻多財、工巧
藝能、壽命六十，卒於愛日。

「愛日生子，於第十日，第三、五月，九年有難。若
非命盡，豪富第一、子孫眾多、少病多冤、壽六
十四，卒於取日。

「生於取日，第九日內，二、八、九月，九年有難。若
非命盡，輕慢難降、朋友暴惡、多積冤家、為非
犯戒、壽六十四，有日乃卒。

「生於有日，至第九日，二月、八月，九年有難。若
非命盡，貪他妻女、寡睡豪族、處長主軍、壽命
六十，生支日卒。

「子育生支，於第五日，九月、九年、十年有難。若
非命盡，富貴多病、護國崇德、壽年七十，老死
日卒。

「老死日生，於第二日，第九月內，九年有難。若
非壽盡，愚癡迷亂、貪瞋盜賊、聰慧性利、眷屬
和順、冤家眾多、壽六十四、無明支卒，已上比
試，祥瑞事訖。」

爾時世尊告諸大眾：「若復有人，無明日病，是
夜叉難，應善護持，第五夜差。

「行日得病，於
第三日、七日有難，第二夜差。

「識日得病，第五
日難，第七夜差。

「名色日病，於第三日、五日有
難，即於彼夜，死活不定。

「六入日病，於第三日、四日有難，第十夜差。

「觸
日得病，第三日難，第八日起，恒患長命。

「受日
得病，第五日難，第九日起，十箇月患。

「愛日得
病，於第八日、十日有難，第十九日死活不定。

「取日得患，當日有難，第十日卒。

「有日得患，至第三日、九日有難，恒患不差。

「生
支日患，五日有難，第八日起，至十二日，有難
得差。

「老死支患，至第三日、七日有難，彼起得差。」

爾時世尊告大眾言：「若復有人於出行時，觀
十二支應知善惡。無明日行，東去安樂平善
速迴，南行諍訟獲所求事，西方行時聞不可
意，北方得聞順美愛聲。

「行支日出，東去平善得迴無滯，南去憂惱安
樂得迴，西去路獲豐足飲食，北去平善安樂
得迴。

「識日東行，途路苦辛，南方行時，得迴本處，西
行諍訟，所獲虛耗，北行獲利，本處得迴。

「名色東行，吉祥富貴，南方行時，百事圓滿，西
方行時，皆遂所求，北方出行，途路苦辛。

「六入東行，獲於財利，南行吉祥，遂意得迴，西
方行時，所願具足，一切成就，北方行時，所求
皆得。

「觸日東行，財物散失，南行安樂，西方行時，諍
訟驚怖，北方速迴，增長財利。

「受日東行，憂惱
驚怖，過去得免，南方行時，驚怖諍訟，西方
行時，人卒聞信，北方行時，獲利遂意，聞信不
悅。

「愛支日行，東方得財，南行利寡，本處速迴，西
方行時，人卒獲信，北方遂意，自在快樂。

「取日行時，東行驚怖，途路苦辛，南行安樂，西
方行時，微少怖畏，北方行時，所求皆獲，速迴
本處。

「有支東行，辛苦怖畏，南方出行，速達本處，獲
利遂意，西方出行，諸事增長，本處速達，北方
得利，本處速迴。

「生支東行，得財破壞，南行稱意，西方行時，得
達本處，北行獲財。

「老死東行，速疾得迴，南方行時，得聞愛言，西
行怕怖，北方行時，安樂本處，平善得迴，出行
已訖。」

時諸大眾，復白佛言：「世有盜賊，云何了知？」

爾
時世尊，告大眾言：「若欲了知劫盜等事，應當
審諦十二有支。諸善男子！若無明日，賊來北
方財物散失，舍東來入賊心毒害，彼賊髮少
住處不遠，至九日內，決定得財。

「行支日盜，相貌赤黃，著衣故舊，彼盜獲罪，若
來東方，自雪其事。

「若識支盜，人出自舍，黃赤髮少，外說人聞，財
物却得。

「名色支日，賊二兄弟面形髮黑，內一人醜，白
頭工巧，至二十一，財寶却得。

「六入日盜，出於
自舍，形色黃赤，妬惡大目，近水路來，藏之舍
近住處眷屬，至第二日，得失疑惑，財物不定。

「觸支日盜，出於自舍，形長髮黑，數來歡喜，癡
常似哭，若有諍競，財物却得。

「受支日盜，聚
落中來，內有一人，家犬色黑，至二十日，賊決
定獲。

「愛支日盜，彼人西來，別聚落住，形長見喜，家
犬足黑，同人諍競，談論彼人，決定非虛，取支
日獲。

「取支日盜，從南方來，內一人諍，其事談說，財
決定得。

「有支日盜，從東而來，辭辯僂儸，姦詐多疑，自
眷屬說。

「生支日盜，三人同行，二人外來，一人自親，速
疾求之，財寶却得。

「老死支盜，從北方來，形首皆修，齒缺首白，至
二十五日，財物却獲，說賊盜竟。」

爾時眾會，俱
白佛言：「支分眴動，其事云何？」

佛告大眾：「若復有人，欲知此事，應當審諦十
二緣生，了知未來所有憂喜，決定非虛。

「復有男女，於無明支，左目眴時，父母驚怖。

「行支左眴，有喜遂心。

「識支左眴，於所求事，和合稱意。

「若名色支，左目眴動，獲於財物。

「六入支日，左目眴時，父母不悅。

「觸支日眴，必有諍論。

「受支日眴，於所求事，和合遂意。

「於愛支日，左目瞬時，有骨肉來。

「若取支日，左目眴時，所求皆獲。

「有支日眴，諍論事起。

「若生支日，左目眴動，得遠音信。

「於老死支，左目眴時，一切所求，和合如意。

「若
復有人，觀察十二，皆悉了知。於無明支，右目
眴動，父母驚怖。

「於行支日，右目眴時，於一切事，皆獲遂意。

「於
識支日，右目眴時，有諍論事。

「於名色支，右目
眴時，而獲新衣。

「六入支日，右目眴時，財物破散。

「於觸支日，右目眴時，獲於財物。

「受支日眴，有悲泣事。

「愛支日眴，財物少散。

「於取支日，右目眴時，多獲珍寶。

「若有支日，右目眴時，諍論失財，求之却得。

「若生支日，右目眴時，或望人來若求財物，希
必來至。

「於老死支，右目眴時，有喜慶事，和合成就。目
瞬已竟。」
《十二緣生祥瑞經》卷上


《十二緣生祥瑞經》卷下

西天譯經三藏朝散大夫試鴻臚
少卿傳法大師臣施護奉　詔譯






<img:>







法云：「有支順轉，積日逆流，黑白月餘，如經
廣說。」

爾時眾會，無量人天，白世尊言：「烏鳥鳴吟，時
來不定，如何了知？願佛演說。」

爾時世尊告諸大眾：「若復有人，於十二支，審
諦觀察，了知憂喜。若無明支日，烏鳴於右，妻
女見喜；烏鳴在左，行人必來。

「於行支日，右鳴安吉、左鳴獲財。

「於識支日，右鳴所望必得遂意；左鳴所望皆
不成就。

「於名色支，右鳴得財、左鳴囹圄。

「於六入支，右鳴驚怖、左鳴諍訟。

「於觸支日，右鳴驚怖、左鳴家人至。

「於受支日，右鳴稱意；左鳴獲信，散失財物。

「於愛支日，右鳴安樂、左獲善信。

「於取支日，右鳴苦辛、左獲安吉。

「於有支日，右鳴人問、左鳴安吉。

「於生支日，右
鳴所求和合遂意；左鳴得信，財物破散。

「於老死支，右鳴無患；左鳴破壞、財物少許。」

爾
時世尊告眾會言：「若復有人，於無明支，烏鳴
北方，必獲來信。

「於行支日，烏鳴北方，有喜事獲。

「於識支日，鳴北安吉，諧和遂意。

「於名色支，北方鳴時，聞悅意事。

「於六入支，烏鳴北方，獲路遠事，財寶去遙，必
非和合。

「於觸支日，烏鳴北方，有諍訟起。

「受支日鳴，北方安吉。

「愛支北鳴，遠離繫縛。

「取支北鳴，卒事獲信。

「有支北鳴，衣物必獲。

「生支北鳴，人來問事。

「老死北鳴，一切安吉。」

時諸大眾白世尊言：「心齶上眴，云何了知？」

爾時世尊告大眾曰：「若復有人，於十二支，憶
念不忘，悉皆了達。若無明支，
齶上眴動，大聖者至。

「行支日眴，家長安和。

「識支齶眴，聖者必來。

「名色支眴，多獲財物。

「六入支眴，心起煩惱。

「觸支齶眴，適意慶快。

「受支日眴，有驚怖事。

「愛支日眴，增長家財。

「取支日眴，中一人夭。

「有支日眴，聖者來至。

「生支日眴，盜賊必至。

「老死支眴，家內和合。

「若復有人，觀十二支，了知憂喜。於無明支，心
上眴動，諍訟煩惱。

「行支日眴，獲於財物。

「識支心眴，有驚怖事。

「名色心眴，父母歡喜。

「六入支眴，於所求事，和合現前。

「觸支心眴，父母驚怖。

「受支心眴，南行禳之，乃可宜吉。

「愛支心眴，獲大憂惱。

「取支心眴，有惡人至。

「有支心眴，有憂悲事。

「生支心眴，必大怖畏。

「老死支日心上眴動，老者必卒。」

爾時大眾復白佛言：「此十二支，有此祥瑞，於
日用事，未能了知，復云何行，唯願宣說。」

爾時世尊告大眾言：「若復有人，於無明支及
行支日，聚會筵設、修飾田宅、問事見貴、洗頭
等吉；澡浴作衣，宜勿用之。

「於行支日，求事聽法、習學弧矢、收伏冤賊、澡
浴親貴、皆宜善用；洗頭有患，作衣退敗，慎勿
用之。

「於識支日，王受灌頂、伏冤收軍、修營聚落、州
府舍宅、成就皆吉，洗髮咽項、造衣宜用；澡浴
驚怖，切宜慎之。

「若名色支，諸所作事、及常住事、剃除髮爪、財
物收藏、皆善宜用；洗頭色變，澡浴驚怖，若作
衣時，獲喜速破。

「六入支日，王受灌頂、修治聚落、圓滿成就、他
人勿拜、遷動新宅、財物遠離、收護獲罪；若澡
浴時，父母驚怖，若洗頭時，名稱無怖。

「於觸支日，作善不成、惡事害人、罪犯速成。於
取支日，一切所為、父母驚怖、澡浴作衣、愛人
非久，必有血光，作衣未浴，宜勿著之。

「於受支日，所求事喜、交易布施、修治精舍、吉
慶宜用；洗頭驚怖，獲不遂意，若作衣時，所希
非難，宜對友人著之前吉。

「於愛支日，資具珍寶、宜收護吉；輕微急速行
用大憂，洗頭髮敗，作衣滿足。

「於取支日，小兒剃髮、所為輕事、皆宜用之；師
度弟子、剃除髭髮、服藥和合、送客嫁娶、吉慶
富貴、澡浴獲財、作衣逢喜。

「於有支日，結識交友、及一切事、諍訟遠離，洗
頭勿用，作衣澡浴，皆宜吉慶。

「於生支日，修飾舍宅及鞍馬庫藏、見貴臣主、
皆吉宜用；澡浴遠行，亦宜用之，及洗頭喜，作
衣非久，宜當日著。

「老死支日，所起惡事、富者財散、作於利益及
論義事、遠離諸非、洗頭速獲、飲食多美、澡
浴心惱、作衣長久。」

於是眾會白世尊言：「足眴地動，烏吟犬吠，油
火鼠傷，善惡未了，願為演說。」

爾時世尊告大眾言：「若復有人，於十二支，憶
念審察，當知善惡。所以者何？於無明支日，足
眴有喜。

「於行支日，足眴主事不吉勿用。

「識支名色，此日諍論。

「六入支日，足眴人卒。

「觸、受、愛支，此三足眴，諍論事起。

「於取支日，足眴人卒。

「於有支日，足眴獲衣。

「生支足眴，賊難病怖。

「老死支日，若足眴時，獲悲惱事。

「復次，觀察十二有支，於無明支日，足眴動時，
有劫盜至；家犬吠時，人來問遠；衣燒無事；若
鼠嚙衣，危難來至；若有烏鳴，家人來問；衣油
污時，人卒獲信；若地動時，王恩普降。

「於行支日，足眴動時宜出行吉；若犬吠時，有
少王事；若有烏鳴，善信必至；及見血光、衣
燒獲喜；鼠嚙衣時，獲大富貴；衣油污時，財物
多獲；若地動時，飢饉劫殺，外國來侵。

「於識支
日，足眴動時，有非人至；有犬吠時，有賊盜至，
及獲財物；有烏鳴吟，諍訟事起；若衣燒時，而
有所得；若鼠咬衣，財失却得；油污衣時，父母
驚怖；有地動時，二王吞併。

「名色支日，足眴獲
財，不求自至；犬吠人卒；若烏鳴吟，有愛人至；
衣鼠傷時，財失却來；衣燒有喜；衣若油污，
大人思念；有地動時，有冤賊起，除剪國靜。

「六入支日，若足眴時，友人遠至，家長安吉；犬
吠諍訟；烏鳴人來，作和合事；鼠傷衣服，有人
水沒而卒；若衣燒損，諍訟獲財；衣若油污，有
驚怖事；有地動時，老者卒矣。

「於觸支日，若足眴時，喜事得聞；家犬吠時，盜
賊來至；烏鳴驚怖；衣鼠損時，獲於財物；衣火
傷時，表於人卒；衣油污時，獲眷屬喜；地動諍
論。

「於受支日，足眴動時，出行宜吉；家犬吠時，有
聖者至；衣鼠傷時，必得見主；衣火傷時，有少
事起；油污衣時，得不可意；有地動時，遠信必
至。

「於愛支日，足眴獲財；犬非時吠，必有瞋訟；若
烏鳴吟，聞於子信；鼠傷衣時，必有人卒；火傷
衣時，得於財物；衣油污時，有吉慶事；有地動
時，冤賊必起，及有使命，從東而來。

「於取支日，足眴獲罪，人卒有信；犬非時吠，有
諍訟事；烏鳴吟時，有眷屬卒；衣鼠傷時，有飢
饉至；衣火損時，必有所獲；衣油污時，散失
財物；有地動時，即外處來侵。

「於有支日，足眴
動時，賊來聞信；犬吠非時，土地不寧；若烏鳴
吟，必獲於財；衣鼠傷時，家賊必至；衣火損
時，獲美飲食；衣油有喜，地動豐熟。

「於生支日，足眴動時，遠乘速至；犬非時吠，有
喜悅事；烏鳴吟時，無事安和；鼠傷衣服，廣得
財物；火損衣時，什物增長；衣油污時，有喜
必來；若地動時，有軍兵至。

「老死支日，足眴動
時，諍論事虛；犬吠非時，友人遠至；烏鳴吟
時，有諍訟事；衣鼠損時，財物散失；火傷衣
時，有囹圄難；衣油點染，諍論事至；有地動
時，難處東方。」

爾時世尊復告大眾：「若復有人，於此緣生十
二有支，思念不忘，必能了遠憂喜等事。若
無明支日，宜護財物。

「於行支日，收捨財物。

「於識支日，宜學藝能。

「名色支日，為眷屬吉。

「六入支日，結識事吉。

「若觸支日，宜破冤事。

「於受支日，宜嫁娶事。

「於愛支日，奉王命事行禁非法。

「於取支日，宜知上事。

「老死支日，起非法業，正行勿用。」

時諸大眾白世尊言：「此十二支，於卜問時，云
何行之？」

爾時世尊告眾會言：「若復有人，於無明支日，
欲求卜問，獲於財物、鞍馬皆吉、眷屬聚會、不
永勿用。

「於行支日，宜卜問事，出行食飲、思子念友、說
法皆吉。

「於識支日，若卜問時，事勿動喜、結識知友、不
起煩惱、事說成就、災難息除。

「名色支日，若卜
問時，有怖煩惱、事散遍普、骨肉離別。

「六入支日，行卜問時，獲財禮事、及妻室悅、女
男分貴。

「於觸支日，卜問有諍，賊怖憂惱、非理患難、眷
屬不和。

「於受支日，求卜問事，多獲財寶、飲食衣物、妻
室悅意、莊嚴具足。

「於愛支日，求卜問事，心思搆畫、虛妄所求、
皆非成就。

「於取支日，求卜問事，見者歡喜、稱讚護持、座
兼所乘、財獲多喜。

「於有支日，求卜問事，獲怖王法、破壞憂惱、骨
肉離散。

「於生支日，求卜問事，獲大財物、一切諧和、圓
滿成就、朋友歡喜、珍重稱讚。

「於老死支，求
卜問事，虛妄善惡、破壞星散、無有精華、事
虛大憂、貪瞋數起。」

爾時世尊，說是法已，告諸大眾：「若復有人，審
諦觀察十二緣生，了達善惡憂喜得失，應畫
轉輪圖寫分明；謂從無明，乃至老死，月日分
位，次第羅列，鼠牛虎兔龍蛇馬羊猴雞犬豕，
十二相狀，本形輪轉，次第為人解說。」

時諸大
眾，聞佛所說，踊躍歡喜，信受奉行。
《十二緣生祥瑞經》卷下