#+TITLE: 金剛頂經觀自在王如來修行法-唐-不空
#+DATE: 2018-05-12 10:23:46
#+SOURCE: github.com/kanripo/KR6j0103 master ff66f2cd                

No. 931
金剛頂經觀自在王如來修行法
一卷

開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯

我今依金剛頂經。演金剛蓮花達摩法要。先
須入於灌頂三昧耶曼茶羅。發大菩提心。捨
身命財饒益一切。勇猛精進隨念相應。慈悲
喜捨無有間斷。如是之人方應修習。其曼茶
羅畫像等法廣如餘經所說。凡入精舍欲念
誦時。先以五輪著地。頂禮本尊觀自在王
如來。次禮北方不空成就如來乃至無動寶
生遍照如來。悉皆依法至誠敬禮。雙膝而跪
蓮花合掌。懺悔三業一切過咎。

「　我從無量劫
　淪滯生死海
　今以清淨心
　發露而悔過
　如諸佛所懺
　我今亦如是
　願我及眾生
　一切皆清淨」


密言曰。

唵(一)馺嚩(二合)婆(去)嚩秝(入)陀(二)薩嚩達摩
(三)馺嚩(二合)婆(去)嚩(四)秝(入)度澸(五)

次應隨喜過現未來諸佛菩薩所集福智。

「　過去三世佛
　菩薩與眾生
　所集諸善根
　合掌盡隨喜」


次應右膝著地。虛心合掌置於頂上。想禮諸
佛如來及菩薩足。誦密言曰。

唵鉢納摩(二合上)尾多(多字半音與尾字合呼)

禮諸佛已。依座印而坐入定思惟。觀無量
如來周遍法界。行者己身悉在彼會。然後結
祕密三昧耶印。堅固縛以檀慧禪智。相合而
竪。以此驚覺聖眾。誦密言曰。

唵(一)嚩日囉(二合二)跛娜莾(二合三)三昧耶(四)薩
怛梵(三合五)

次應結一切如來歡喜悅意三昧
耶印。准前印唯以忍願入掌中。密言曰。

唵(一)三莾耶呼(引二)蘇(去)囉多(三)薩怛梵
(三合四)

次結開心印。觀二乳上有怛囉(二合)吒字。以
金剛縛。三拍開之。密言曰。

唵(一)嚩日囉(二合二)滿馱(三)怛囉(二合)吒(四)

次結入智字印。於己面前。觀一紅蓮華上有
娑字。以堅固縛禪智入中。進力相拄。想捻
其字內於心中。誦密言曰。

唵(一)嚩日囉(二合引)吠捨(二)惡(三)

次結闔智字印。不易前印。進力拄禪智背。
想闔心門。密言曰。

唵(一)嚩日囉(二合二)母瑟致(二合三)𤚥(四)

次結辟除結界印。戒方右押左外相交。忍願
相拄。以進力鉤戒方。禪智捻檀慧頭。密言
曰。

唵(一)阿密栗(二合)覩娜婆(二合)嚩(二)吽(三)泮吒
(吒半音呼之四)

以此印左轉三匝。辟除不善。右旋三匝。隨意
遠近以為結界。

次結三摩地印。二羽仰叉。進力相背而竪。
禪智捻進力頭。置於跏上。誦密言曰。

唵(一)三麼(引)地(二)鉢娜名(二合三)頡哩(二合引)

其出入息一一明了。觀虛空中無量諸佛。一
時彈指警覺行者而告之言。汝今云何成無
上覺。不知諸佛實相法要。行者爾時聞警覺
已。白佛言云何名真實。唯願如來為我解
說。爾時諸佛告行者言。善哉善哉能作是問。
汝想心中所內惡字瑩徹於心。誦密言曰。

唵(一)唧多鉢囉(二合)底(二)味鄧迦𡀔弭(三)

當默誦一遍。便想為月輪。如在輕霧。

為欲令其月輪得清淨故。誦此密言曰。

唵(一)冒地唧多母怛跛(二二)娜夜弭

誦已諦觀心月極令清淨。如處大虛廓無
瑕翳。復於心月想一蓮華。誦密言曰。

唵(一)底瑟吒(二合二)嚩日囉(二合三)鉢娜麼(二合四)

想其蓮花與月。漸漸而引周遍法界。量等虛
空。誦密言曰。
唵(一)薩頗(二合)囉二(二)嚩日囉(二合三)鉢娜麼(二合
四)

其引蓮華中放無量光。隨光流出無量無邊
際極樂世界。一一世界妙寶莊嚴。皆有觀自
在王如來。與聖眾前後圍遶。如是觀已漸斂
其蓮華。誦密言曰。

唵(一)僧賀囉(二合二)鉢娜麼(二合三)

如是一切世界諸佛如來。隨華而斂量等本
身。即變己身為無量壽佛身。紅頗梨色放大
光明。結三麼地印金剛蓮華座。想行者己
身為如來已。復恐散亂而有退失。次作加持
印而加持之。堅固縛以進力屈如蓮葉。禪智
並竪印心額喉頂隨所印。想頡哩(二合)字。誦
密言曰。

唵(一)嚩日囉(二合二)達麼(三)頡哩(二合)

次結灌頂印。蓮華合掌進力相蹙如寶。檀慧
竪相遠。置於額上。密言曰。

唵(一)鉢娜麼(二合二)囉怛那(二合引三)毘詵遮(四)薩
嚩𤚥(五)頡哩(二合六)怛𡀔(二合七)

次結蓮華鬘印。以前印從額分手。繞至頂後。
結蓮華拳。如繫華鬘勢。徐徐前下散誦密言
曰。

唵(一)鉢娜麼(二合二)囉怛那(二合三)麼(引)隷(四)𤚥
(牟含反＝切【明】【丙】＊反反五)

次結甲冑印。結蓮華拳。前後繞身如擐甲法。
誦密言曰。

唵(一)阿婆耶(二)鉢娜麼(二合三)迦嚩制(四)滿馱
(五)囉乞灑(二合)𤚥(六)吽(七)憾(八)

次結歡喜印。蓮華合掌微拍三聲。誦密言曰。

唵(一)鉢娜麼(二合二)覩使野(二合)護(引三)

復於面前。觀安樂世界。琉璃為地功德乳
海。於其海中觀頡哩(二合)字。變為微妙開敷蓮
華。即變其華為觀自在王如來。色相莊嚴如
前身觀。

次結蓮華鉤印。蓮華合掌進力如鉤。誦密言
曰。

唵(一)鉢娜懵(二合引二)句捨(三)吽(四)若(五)

次結蓮華索印。即以前印進力如環。誦密言
曰。

唵(一)鉢娜麼(二合引二)母伽播捨(三)吽(四)

次結蓮華鎖印。芙蓉合掌進禪相捻。力智亦
爾。相鉤成鎖。誦密言曰。

唵(一)鉢娜麼(二合二)塞怖(二合)吒(三)𤚥(四)

次結蓮華鈴印。以蓮華合掌。禪智入中進力
如環。誦密言曰。

唵(一)鉢娜麼(二合引二)吠捨惡三(三)

次結蓮華部百字密言。捧閼伽器。以欝金龍
腦相和香水。而為供養。誦百字密言曰。

唵(一)鉢娜麼(二合二)薩怛嚩(二合三)三麼耶(四)麼
弩播攞耶(五)鉢那麼(二合六)薩怛嚩(二合七)帝尾(二
合)弩波底瑟姹(二合八)涅哩(二合)擢(茶護反)茗皤
嚩(九)蘇覩灑諭(二合)茗皤嚩(十)阿弩囉訖覩
(二合)茗皤嚩(十一)蘇報灑諭(二合)茗皤嚩(十
二)薩嚩悉簟寐鉢囉(二合)也瑳(十三)薩婆羯麼
蘇者茗(十四)唧多失唎(二合)藥(十五)句嚧(十六)
吽(十七)訶(十八)訶(十九)訶(二十)訶(二十一)護(二十二)
薄伽梵(二十三)薩婆怛他孽多(二十四)鉢娜麼(二合
二十五)莽茗悶遮(二十六)鉢娜茗(二合)皤嚩(二十七)
麼訶三麼野(二十八)薩怛嚩(二合二十九)惡(引三十)

次結蓮華內四供養嬉戲印。芙蓉合掌禪智
並竪誦。密言曰。

唵(一)鉢娜麼(二合二)邏細(三)呼(四引)

次結蓮華鬘印。即以前印。二臂俱申。誦密言
曰。

唵(一)鉢娜麼(二合二)麼隷(三)怛囉(二合)吒(半音輕呼＋（四）【甲】【乙】【丙】呼呼)

次結蓮華歌印。以芙蓉合掌。屈拄諸度。從臍
而上。至口方散。誦密言曰。

唵(一)鉢娜麼(二合二)擬(妍以反)帝(三)擬(同上音四)

次結蓮華舞印。以芙蓉合掌。左右而旋。於頂
上散。誦密言曰。

唵(一)鉢娜麼(二合二)儞哩二合(二合)諦(三)訖哩(二合)吒
(半聲四)

次結蓮華外四供養燒香印。蓮華合掌下散。
猶如焚香。誦密言曰。

唵(一)鉢娜麼(二合二)度閉(二合三)噁(四)

次結蓮華散華印。蓮華合掌前上散。猶如散
華勢。誦密言曰。

唵(一)鉢娜麼(二合二)補瑟閉(二合三)唵(四)

次結蓮華燈印。蓮華合掌禪智竪相逼。誦密
言曰。
唵(一)鉢娜麼(二合二)儞(引)閉(三)儞(四)

次結蓮華塗香印。十度作蓮華合掌。當心分
散。如塗香勢。誦密言曰。

唵(一)鉢娜麼(二合二)囐提(三)虐(四)

次結根本印。堅固縛以忍願相拄。如蓮葉
形。誦密言曰。

唵(一)路計什嚩(二合)囉(二)囉(引)惹(三)頡哩
(二合四)

結根本印。誦明七遍已。然後執蓮子珠。相應
念誦。於四時中隨力而作。若欲止時。重結根
本印復誦七遍根本陀羅尼。次結八供養
印。然後發遣本尊。

發遣印。以前根本印。從臍至面方散。合掌
於頂上。想觀自在王如來復還本宮。誦密言
曰。

唵(一)嚩日囉(二合二)鉢娜麼(二合三)穆(四)

發遣本尊已。隨意發願。復以甲印護身。以
馬頭明王結界印。左旋解界。隨意經行往
諸淨處。讀大乘大般若經華嚴涅槃及楞伽
等經。行住坐臥常念本尊無令間斷。
金剛頂經觀自在王如來修行法