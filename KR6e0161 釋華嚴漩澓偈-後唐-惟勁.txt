#+TITLE: 釋華嚴漩澓偈-後唐-惟勁
#+DATE: 2018-05-12 10:23:14
#+SOURCE: github.com/kanripo/KR6e0161 master 7222615b                
釋花嚴漩澓偈
南嶽般舟道場比丘　惟勁　釋

夫見滄溟浩淼積隱摩尼巨嶽穹崇多含碧玉
適覽斯偈往復審詳篇目既與群殊定包無邊
之奧義輒申管見略釋綱猷冀方寸之微言知
虛空之廣大漩澓之号定體淵深大理與花嚴
相應餘教傍而少證略序標首廣意後陳其偈
揔有一十四句詳其義意通一十段釋之并隨
段結頌顯其揔意也。