#+TITLE: 五百羅漢尊號-明-高道素手
#+DATE: 2018-05-12 10:23:25
#+SOURCE: github.com/kanripo/KR6i0030 master dcc7baea                

* 題羅漢尊號碑　　　　　　　　鑑十

先大夫玄期公之生也先贈君宇培公實夢
明水懷忠大溈如晦玉泉道素三高僧投宿
遂以如晦命為小字長而奇慧里有聖童之
目年十二曾王父剌史公以侍養歸携過舍
旁竹林廟廟祝乞大士殿柱聯剌史公方吮
墨而先大夫遽走別室私作擘窠大書云如
來巳現光明藏羽客偏持清靜經剌史公驚
喜輒用題柱自是益棲心禪學祖父知而禁
之不止也未幾剌史公與先贈公相繼捐舘
外侮踵至家岌岌且不保遂抑志工舉子業
弱冠舉浙闈皈依蓮池大師以明水為別號
自是且習為禪誦遊戲書畫竝有絕詣性嗜
古圖書彝鼎羅列景玄堂中而精廬古寺殘
碑斷碣無不搜集尤性之所躭云五上春官
報罷至巳未感異夢更名某乃第即玉泉師
故名也一日散步燕市遇木里浦真如菴僧
售一蠹幀諦視之乃南宋江陰軍乾明院羅
漢尊號碑也住世十八尊者石橋五百尊者
名號咸備有紹興間葉內翰清臣讚曰覺雄
示入滅尊者俱受記現彼聲聞身護茲濁惡
世他方自感通此地真靈秘一路指橋西誰
明導師意先大夫亟購歸補綴手書一過藏
之笥中今二十五年矣客有見而問曰先公
既篤信大雄氏此幀奚勿宣傳之予曰先大
夫生平不知人間世有剞劂事也初出三冠
童子軍超次授餼一戰而中副車再戰而魁
賢書既而掇南宮高第未嘗刻一試牘下筆
詞賦妙麗頃刻數千言而篋無留稿從未有
詩古文辭之刻總以性近嵇嬾冥悟在心不
繫區區楮墨間也予且購求良工以先大夫
手書者壽之金石廣置名山使覽者得盡識
尊者名號生歡喜心而先大夫夙因或亦不
致泯沒客姑俟之因備識其顛末如此。

時
崇禎癸未孟夏高承埏敬識于寶坁官舍










五百羅漢尊號
賜進士出身奉政大夫嘉興高道素斗光手錄

** 住世十八尊者

  
  * 第一賔度羅跋囉墮闍尊者
  * 第二迦諾迦伐蹉尊者
  * 第三迦諾迦跋黎墮闍尊者
  * 第四蘇頻陀尊者
  * 第五諾矩羅尊者
  * 第六䟦陁羅尊者
  * 第七迦理迦尊者
  * 第八伐闍羅弗多尊者
  * 第九戒博迦尊者
  * 第十半託迦尊者
  * 第十一羅怙羅尊者
  * 第十二那伽犀那尊者
  * 第十三因揭陀尊者
  * 第十四伐那婆斯尊者
  * 第十五阿氏多尊者
  * 第十六注茶半託迦尊者
  * 第十七慶友尊者
  * 第十八賔頭盧尊者

** 石橋五百尊者

  
  * 第一阿若憍陳如尊者
  * 第二阿泥樓尊者
  * 第三有賢無垢尊者
  * 第四須跋陀羅尊者
  * 第五迦留陀夷尊者
  * 第六聞聲得果尊者
  * 第七栴檀藏王尊者
  * 第八施幢無垢尊者
  * 第九憍梵鉢提尊者
  * 第十因陀得慧尊者
  * 第十一迦那行那尊者
  * 第十二婆蘇槃豆尊者
  * 第十三法界四樂尊者
  * 第十四優樓頻螺尊者
  * 第十五佛陀密多尊者
  * 第十六那提迦葉尊者
  * 第十七那延羅目尊者
  * 第十八佛陀難提尊者
  * 第十九末田底迦尊者
  * 第二十難陀多化尊者
  * 第二十一優波毱多尊者
  * 第二十二僧迦耶舍尊者
  * 第二十三教說常住尊者
  * 第二十四商那和脩尊者
  * 第二十五達磨波羅尊者
  * 第二十六伽耶伽葉尊者
  * 第二十七定果德業尊者
  * 第二十八莊嚴無憂尊者
  * 第二十九憶持因緣尊者
  * 第三十迦那提婆尊者
  * 第三十一破邪神通尊者
  * 第三十二堅持三字尊者
  * 第三十三阿㝹樓䭾尊者
  * 第三十四鳩摩羅多尊者
  * 第三十五毒龍皈依尊者
  * 第三十六同聲稽首尊者
  * 第三十七毘羅胝子尊者
  * 第三十八伐蘇密多尊者
  * 第三十九闍提首那尊者
  * 第四十僧法耶舍尊者
  * 第四十一悲密世間尊者
  * 第四十二獻花提記尊者
  * 第四十三眼光定力尊者
  * 第四十四伽耶舍那尊者
  * 第四十五莎底苾蒭尊者
  * 第四十六波闍提婆尊者
  * 第四十七解空無垢尊者
  * 第四十八伏陁密多尊者
  * 第四十九富那夜舍尊者
  * 第五十伽耶天眼尊者
  * 第五十一不著世間尊者
  * 第五十二解空第一尊者
  * 第五十三羅度無盡尊者
  * 第五十四金剛破魔尊者
  * 第五十五願護世間尊者
  * 第五十六無憂禪定尊者
  * 第五十七無作慧善尊者
  * 第五十八十劫慧善尊者
  * 第五十九栴檀德香尊者
  * 第六十金山覺意尊者
  * 第六十一無業宿盡尊者
  * 第六十二摩訶剎利尊者
  * 第六十三無量本行尊者
  * 第六十四一念解空尊者
  * 第六十五觀身無常尊者
  * 第六十六千劫悲願尊者
  * 第六十七瞿羅那含尊者
  * 第六十八解空定空尊者
  * 第六十九成就因緣尊者
  * 第七十堅通精進尊者
  * 第七十一薩陀波崙尊者
  * 第七十二乾陁訶利尊者
  * 第七十三解空自在尊者
  * 第七十四摩訶注那尊者
  * 第七十五見人飛騰尊者
  * 第七十六不空不有尊者
  * 第七十七周利槃特尊者
  * 第七十八瞿沙比丘尊者
  * 第七十九師子比丘尊者
  * 第八十修行不著尊者
  * 第八十一畢陵伽蹉尊者
  * 第八十二摩利不動尊者
  * 第八十三三昧甘露尊者
  * 第八十四解空無名尊者
  * 第八十五七佛難提尊者
  * 第八十六金剛精進尊者
  * 第八十七方便法藏尊者
  * 第八十八觀行月輪尊者
  * 第八十九阿那邠提尊者
  * 第九十拂塵三昧尊者
  * 第九十一摩訶俱絺尊者
  * 第九十二辟支轉智尊者
  * 第九十三山頂龍眾尊者
  * 第九十四羅網思惟尊者
  * 第九十五劫賔覆藏尊者
  * 第九十六神通億具尊者
  * 第九十七具壽俱提尊者
  * 第九十八法王菩提尊者
  * 第九十九法藏永劫尊者
  * 第一百善注尊者
  * 第一百一除憂尊者
  * 第一百二大忍尊者
  * 第一百三無憂自在尊者
  * 第一百四妙懼尊者
  * 第一百五嚴土尊者
  * 第一百六金髻尊者
  * 第一百七雷德尊者
  * 第一百八雷音尊者
  * 第一百九香象尊者
  * 第一百十馬頭尊者
  * 第一百十一明首尊者
  * 第一百十二金首尊者
  * 第一百十三敬首尊者
  * 第一百十四眾首尊者
  * 第一百十五辨德尊者
  * 第一百十六羼提尊者
  * 第一百十七悟達尊者
  * 第一百十八法燈尊者
  * 第一百十九離垢尊者
  * 第一百二十境界尊者
  * 第一百二十一馬勝尊者
  * 第一百二十二天尊者
  * 第一百二十三無勝尊者
  * 第一百二十四自淨尊者
  * 第一百二十五不動尊者
  * 第一百二十六休息尊者
  * 第一百二十七調達尊者
  * 第一百二十八普光尊者
  * 第一百二十九智積尊者
  * 第一百三十寶幢尊者
  * 第一百三十一善慧尊者
  * 第一百三十二善眼尊者
  * 第一百三十三勇寶尊者
  * 第一百三十四寶見尊者
  * 第一百三十五慧積尊者
  * 第一百三十六慧持尊者
  * 第一百三十七寶勝尊者
  * 第一百三十八道仙尊者
  * 第一百三十九帝網尊者
  * 第一百四十明網尊者
  * 第一百四十一寶光尊者
  * 第一百四十二善調尊者
  * 第一百四十三奮迅尊者
  * 第一百四十四脩道尊者
  * 第一百四十五大相尊者
  * 第一百四十六善住尊者
  * 第一百四十七持世尊者
  * 第一百四十八光英尊者
  * 第一百四十九權教尊者
  * 第一百五十善思尊者
  * 第一百五十一法眼尊者
  * 第一百五十二梵勝尊者
  * 第一百五十三光曜尊者
  * 第一百五十四直意尊者
  * 第一百五十五摩帝尊者
  * 第一百五十六慧寬尊者
  * 第一百五十七無勝尊者
  * 第一百五十八曇摩尊者
  * 第一百五十九歡喜尊者
  * 第一百六十遊戲尊者
  * 第一百六十一道世尊者
  * 第一百六十二明照尊者
  * 第一百六十三普等尊者
  * 第一百六十四慧作尊者
  * 第一百六十五助歡尊者
  * 第一百六十六難勝尊者
  * 第一百六十七善德尊者
  * 第一百六十八寶涯尊者
  * 第一百六十九觀身尊者
  * 第一百七十花王尊者
  * 第一百七十一德首尊者
  * 第一百七十二憙見尊者
  * 第一百七十三善宿尊者
  * 第一百七十四善意尊者
  * 第一百七十五愛光尊者
  * 第一百七十六花光尊者
  * 第一百七十七善見尊者
  * 第一百七十八善根尊者
  * 第一百七十九德頂尊者
  * 第一百八十妙臂尊者
  * 第一百八十一龍猛尊者
  * 第一百八十二弗沙尊者
  * 第一百八十三德光尊者
  * 第一百八十四散結尊者
  * 第一百八十五淨正尊者
  * 第一百八十六善觀尊者
  * 第一百八十七大力尊者
  * 第一百八十八電光尊者
  * 第一百八十九寶仗尊者
  * 第一百九十善星尊者
  * 第一百九十一羅旬尊者
  * 第一百九十二慈地尊者
  * 第一百九十三慶友尊者
  * 第一百九十四世友尊者
  * 第一百九十五滿宿尊者
  * 第一百九十六闡陀尊者
  * 第一百九十七月淨尊者
  * 第一百九十八大天尊者
  * 第一百九十九淨藏尊者
  * 第二百淨眼尊者
  * 第二百一波羅密尊者
  * 第二百二俱那含尊者
  * 第二百三三昧聲尊者
  * 第二百四菩薩聲尊者
  * 第二百五吉祥咒尊者
  * 第二百六鉢多羅尊者
  * 第二百七無邊身尊者
  * 第二百八賢劫首尊者
  * 第二百九金剛味尊者
  * 第二百十乘味尊者
  * 第二百十一婆私吒尊者
  * 第二百十二心平等尊者
  * 第二百十三不可比尊者
  * 第二百十四樂覆藏尊者
  * 第二百十五火焰身尊者
  * 第二百十六頗羅墮尊者
  * 第二百十七斷煩惱尊者
  * 第二百十八薄俱羅尊者
  * 第二百十九利婆多尊者
  * 第二百二十護妙法尊者
  * 第二百二十一最勝意尊者
  * 第二百二十二須彌燈尊者
  * 第二百二十三沒特伽尊者
  * 第二百二十四彌沙塞尊者
  * 第二百二十五善圓滿尊者
  * 第二百二十六波頭摩尊者
  * 第二百二十七智慧燈尊者
  * 第二百二十八栴檀藏尊者
  * 第二百二十九迦難留尊者
  * 第二百三十香燄幢尊者
  * 第二百三十一阿濕卑尊者
  * 第二百三十二摩尼寶尊者
  * 第二百三十三福德首尊者
  * 第二百三十四利婆彌尊者
  * 第二百三十五舍遮獨尊者
  * 第二百三十六斷業尊者
  * 第二百三十七歡憙智尊者
  * 第二百三十八乾陁羅尊者
  * 第二百三十九莎伽陀尊者
  * 第二百四十須彌望尊者
  * 第二百四十一持善法尊者
  * 第二百四十二提多迦尊者
  * 第二百四十三水潮聲尊者
  * 第二百四十四智慧海尊者
  * 第二百四十五眾具德尊者
  * 第二百四十六不思議尊者
  * 第二百四十七彌遮仙尊者
  * 第二百四十八尼䭾伽尊者
  * 第二百四十九首正念尊者
  * 第二百五十淨菩提尊者
  * 第二百五十一梵音天尊者
  * 第二百五十二因地果尊者
  * 第二百五十三覺性解尊者
  * 第二百五十四精進山尊者
  * 第二百五十五無量光尊者
  * 第二百五十六不動意尊者
  * 第二百五十七脩善業尊者
  * 第二百五十八阿逸多尊者
  * 第二百五十九孫陀羅尊者
  * 第二百六十聖峯慧尊者
  * 第二百六十一曼殊行尊者
  * 第二百六十二阿利多尊者
  * 第二百六十三法輪山尊者
  * 第二百六十四眾和合尊者
  * 第二百六十五法無住尊者
  * 第二百六十六天皷聲尊者
  * 第二百六十七如意輪尊者
  * 第二百六十八首光焰尊者
  * 第二百六十九無比校尊者
  * 第二百七十多伽樓尊者
  * 第二百七十一利婆多尊者
  * 第二百七十二普賢行尊者
  * 第二百七十三持三昧尊者
  * 第二百七十四威德聲尊者
  * 第二百七十五利婆多尊者
  * 第二百七十六名無盡尊者
  * 第二百七十七阿那悉尊者
  * 第二百七十八普勝山尊者
  * 第二百七十九辨才王尊者
  * 第二百八十行化國尊者
  * 第二百八十一聲龍種尊者
  * 第二百八十二誓南山尊者
  * 第二百八十三富伽耶尊者
  * 第二百八十四行傳法尊者
  * 第二百八十五香金手尊者
  * 第二百八十六摩挐羅尊者
  * 第二百八十七光普現尊者
  * 第二百八十八慧依王尊者
  * 第二百八十九降魔軍尊者
  * 第二百九十首燄光尊者
  * 第二百九十一持大醫尊者
  * 第二百九十二藏律行尊者
  * 第二百九十三德自在尊者
  * 第二百九十四服龍王尊者
  * 第二百九十五闍夜多尊者
  * 第二百九十六秦摩利尊者
  * 第二百九十七義法勝尊者
  * 第二百九十八施婆羅尊者
  * 第二百九十九闡提魔尊者
  * 第三百王住道尊者
  * 第三百一無垢行尊者
  * 第三百二阿波羅尊者
  * 第三百三聲皈依尊者
  * 第三百四禪定果尊者
  * 第三百五不退法尊者
  * 第三百六僧伽耶尊者
  * 第三百七達磨真尊者
  * 第三百八持善法尊者
  * 第三百九受勝果尊者
  * 第三百十心勝脩尊者
  * 第三百十一會法藏尊者
  * 第三百十二常歡喜尊者
  * 第三百十三威儀多尊者
  * 第三百十四頭陀僧尊者
  * 第三百十五議洗腸尊者
  * 第三百十六德淨悟尊者
  * 第三百十七無垢藏尊者
  * 第三百十八降伏魔尊者
  * 第三百十九阿僧伽尊者
  * 第三百二十金富樂尊者
  * 第三百二十一頓悟尊者
  * 第三百二十二周陀婆尊者
  * 第三百二十三住世間尊者
  * 第三百二十四燈導首尊者
  * 第三百二十五甘露法尊者
  * 第三百二十六自在王尊者
  * 第三百二十七須達那尊者
  * 第三百二十八超法雨尊者
  * 第三百二十九德妙法尊者
  * 第三百三十士應真尊者
  * 第三百三十一堅固心尊者
  * 第三百三十二聲嚮應尊者
  * 第三百三十三應赴供尊者
  * 第三百三十四塵劫空尊者
  * 第三百三十五光明燈尊者
  * 第三百三十六執寶炬尊者
  * 第三百三十七功德相尊者
  * 第三百三十八忍生心尊者
  * 第三百三十九阿氏多尊者
  * 第三百四十白香象尊者
  * 第三百四十一識自生尊者
  * 第三百四十二讚歎願尊者
  * 第三百四十三定拂羅尊者
  * 第三百四十四聲引眾尊者
  * 第三百四十五離淨語尊者
  * 第三百四十六鳩舍尊尊者
  * 第三百四十七鬱多羅尊者
  * 第三百四十八福業除尊者
  * 第三百四十九羅餘習尊者
  * 第三百五十大藥尊尊者
  * 第三百五十一勝解空尊者
  * 第三百五十二脩無德尊者
  * 第三百五十三喜無著尊者
  * 第三百五十四月蓋尊尊者
  * 第三百五十五栴檀羅尊者
  * 第三百五十六心定論尊者
  * 第三百五十七菴羅滿尊者
  * 第三百五十八頂生尊尊者
  * 第三百五十九薩和壇尊者
  * 第三百六十直福德尊者
  * 第三百六十一須那剎尊者
  * 第三百六十二憙見尊尊者
  * 第三百六十三韋藍王尊者
  * 第三百六十四提婆長尊者
  * 第三百六十五成大利尊者
  * 第三百六十六法首尊者
  * 第三百六十七蘇頻陀尊者
  * 第三百六十八眾德首尊者
  * 第三百六十九金剛藏尊者
  * 第三百七十瞿伽梨尊者
  * 第三百七十一日照明尊者
  * 第三百七十二無垢藏尊者
  * 第三百七十三除疑網尊者
  * 第三百七十四無量明尊者
  * 第三百七十五除眾憂尊者
  * 第三百七十六無垢德尊者
  * 第三百七十七光明網尊者
  * 第三百七十八善脩行尊者
  * 第三百七十九坐清涼尊者
  * 第三百八十無憂眼尊者
  * 第三百八十一去蓋障尊者
  * 第三百八十二自明尊尊者
  * 第三百八十三和倫調尊者
  * 第三百八十四淨除垢尊者
  * 第三百八十五去諸業尊者
  * 第三百八十六慈仁尊尊者
  * 第三百八十七無盡慈尊者
  * 第三百八十八䬃陀怒尊者
  * 第三百八十九那羅達尊者
  * 第三百九十行願持尊者
  * 第三百九十一天眼尊尊者
  * 第三百九十二無盡智尊者
  * 第三百九十三徧具足尊者
  * 第三百九十四寶蓋尊尊者
  * 第三百九十五神通化尊者
  * 第三百九十六思善識尊者
  * 第三百九十七喜信靜尊者
  * 第三百九十八摩訶南尊者
  * 第三百九十九無量光尊者
  * 第四百金光慧尊者
  * 第四百一伏龍施尊者
  * 第四百二幻化空尊者
  * 第四百三金剛明尊者
  * 第四百四蓮花淨尊者
  * 第四百五拘那意尊者
  * 第四百六賢首尊尊者
  * 第四百七利亘羅尊者
  * 第四百八調定藏尊者
  * 第四百九無垢稱尊者
  * 第四百十天音聲尊者
  * 第四百十一大威光尊者
  * 第四百十二自在主尊者
  * 第四百十三明世界尊者
  * 第四百十四最上尊尊者
  * 第四百十五金剛尊尊者
  * 第四百十六蠲慢意尊者
  * 第四百十七最無比尊者
  * 第四百十八超絕倫尊者
  * 第四百十九月菩提尊者
  * 第四百二十持世界尊者
  * 第四百二十一定花至尊者
  * 第四百二十二無邊身尊者
  * 第四百二十三最勝幢尊者
  * 第四百二十四棄惡法尊者
  * 第四百二十五無礙行尊者
  * 第四百二十六普莊嚴尊者
  * 第四百二十七無盡慈尊者
  * 第四百二十八常悲慜尊者
  * 第四百二十九大塵障尊者
  * 第四百三十光燄明尊者
  * 第四百三十一智眼明尊者
  * 第四百三十二堅固行尊者
  * 第四百三十三澍雲雨尊者
  * 第四百三十四不動羅尊者
  * 第四百三十五普光明尊者
  * 第四百三十六心觀淨尊者
  * 第四百三十七那羅德尊者
  * 第四百三十八師子尊尊者
  * 第四百三十九法上尊尊者
  * 第四百四十精進辯尊者
  * 第四百四十一樂說果尊者
  * 第四百四十二觀無邊尊者
  * 第四百四十三師子翻尊者
  * 第四百四十四破邪見尊者
  * 第四百四十五無憂德尊者
  * 第四百四十六行無邊尊者
  * 第四百四十七慧金剛尊者
  * 第四百四十八義成就尊者
  * 第四百四十九善住義尊者
  * 第四百五十信證尊尊者
  * 第四百五十一行敬端尊者
  * 第四百五十二德普洽尊者
  * 第四百五十三師子作尊者
  * 第四百五十四行忍慈尊者
  * 第四百五十五無相空尊者
  * 第四百五十六勇精進尊者
  * 第四百五十七勝清淨尊者
  * 第四百五十八有性空尊者
  * 第四百五十九淨那羅尊者
  * 第四百六十法自在尊者
  * 第四百六十一師子頰尊者
  * 第四百六十二大賢光尊者
  * 第四百六十三摩訶羅尊者
  * 第四百六十四音調敏尊者
  * 第四百六十五師子臆尊者
  * 第四百六十六壞魔軍尊者
  * 第四百六十七分別身尊者
  * 第四百六十八淨解脫尊者
  * 第四百六十九質直行尊者
  * 第四百七十智仁慈尊者
  * 第四百七十一具足儀尊者
  * 第四百七十二如意雜尊者
  * 第四百七十三大熾妙尊者
  * 第四百七十四劫賔那尊者
  * 第四百七十五普焰光尊者
  * 第四百七十六高遠行尊者
  * 第四百七十七得佛智尊者
  * 第四百七十八寂靜行尊者
  * 第四百七十九悟真常尊者
  * 第四百八十破冤賊尊者
  * 第四百八十一滅惡趣尊者
  * 第四百八十二性海通尊者
  * 第四百八十三法通尊者
  * 第四百八十四慜不息尊者
  * 第四百八十五攝眾心尊者
  * 第四百八十六導大眾尊者
  * 第四百八十七常隱行尊者
  * 第四百八十八菩薩慈尊者
  * 第四百八十九拔眾苦尊者
  * 第四百九十尋聲應尊者
  * 第四百九十一數劫定尊者
  * 第四百九十二注法水尊者
  * 第四百九十三得定通尊者
  * 第四百九十四慧廣增尊者
  * 第四百九十五六根盡尊者
  * 第四百九十六拔度羅尊者
  * 第四百九十七思薩埵尊者
  * 第四百九十八注茶迦尊者
  * 第四百九十九鉢利羅尊者
  * 第五百願事眾尊者

吾祖夙具上根深於禪理所書羅漢尊號
凡五百一十有八諸方耆宿咸讚歎希有
先公鐫之涇縣署中惜傳布未廣特再授
梓俾得流通試一展卷稱誦便如尊者森
列現前令人瞻仰而先祖往昔因緣暨先
公繼述禪喜咸永永弗替矣為之偈曰。

「　諸大阿羅漢
　一一垂名號
　五百不為多
　十八亦非少
　各具精進心
　乃成無上道
　讚歎頂禮者
　咸得除煩惱」


念祖居士高佑釲沐手敬書


五百羅漢尊號

* 音釋

吮
(以轉切嗍也嗍音朔)
窠
(苦禾切)
售
(音授賣物出手也)
幀
(猪孟切張
畫繒也)
餼
(於既切餉也牲生曰餼)
埏
(音延)
坻
(陳尼切)
邠
(音賓)
䬃

(悉合切)
憙
(許既切)