#+TITLE: 七千佛神符經--
#+DATE: 2018-05-12 10:25:47
#+SOURCE: github.com/kanripo/KR6u0040 master d82adc66                

No. 2904
佛說七千佛神符經


人身延年益算。年一百二十歲。甲辰□□□
□益算。七千佛守護人身。令不見惡□□□
□救我益算。七千佛為護人身斷諸□□□□
甲子。從佛益算人身命盡之者。□□□□千
佛下生與我益算。七千佛救護人□□□之
者。益其食算七百七十佛下生。與我益算。七
百七十佛下生身。疾病之者菩薩破魔。三十五
佛下生。與我益算。七百七十佛守護人身。令
得堅強勇猛精進五十三佛下生。與我益算。
七百七十護人身命億千萬歲常得佛道。六
佛下生。與我益算。七百七十佛護人益身命。
開智慧憑通達無礙。七佛下生與我益算。三
十五佛護導人身。威儀無缺。眾魔自畏。八萬
眾菩薩與我益算。七十三佛願佛及諸菩薩並
聲聞求辟支佛。是諸阿羅漢為弟子益算。七
千佛符打鍛眾魔蠱道山林社稷郎岸北神盡
自消滅。千佛符打鍛眾魔風王竈君水龍之
神土公盡自消滅。千佛符打鍛五秏六噓惡
夢悲啼野道呪咀盡自消滅。破軍星主秏虛。
武曲星主官事。廉貞星主口舌。文曲星主惡
夢。祿存星主百鬼。巨門星注非尸。貪狼星主
惡氣。在北斗星注生命。在北斗星注百鬼。三
台星主護身命。第一怨星第二良星。第三辟
星第。四熒惑星。第五危星能消災受難。辟除
天下疫氣疾病。姦非魍魎訪。亂鬼皆去千萬
里之外。急急如律令。

第一心開符。第二益算符。第三救護身命符。
第四金木水火土不相刻符。第五注生人阿
姬死鬼秏噓神符。所生之注一切惡物見符。
散滅急急如律令。

將軍在子。六月壬子朔二十日癸丑開白。千
佛神符保請百年。若月衰日衰。若歲衰時衰。
日忌當󰝟符之後無有衰忌。千佛符厭令其人
過災度難延年益算。受符以後壽命延長。七
千佛神符請命。願受一百二十歲。得算備
足符。生之身。󰝟符之後。諸佛生我。諸經載
我。光明照我。陰陽長我。四時養我。五大將
我。五雲蓋我。菩薩護我。六百甲子覆我。五帝
助我。五音樂我。五兵衛我。星辰格我。五絲
依我。五香薰我。金床臥我。錦被覆我。仙人
扶我。玉女侍我。青龍引我。白虎狹我。守公
候使人受我。五姓敬我。萬姓榮我。長者順我。
鄉里媚我。弓箭刀兵盜賊離我。虎狼蚖蛇避
我。五毒蠱道避我之身。󰝟符之後天開四通。
百鬼不從。墮水不沒。刀兵不傷。出入吉良。不
逢禍殃。四方五岳將軍所護。無道備具。保
宣在前。賢懷敬我。良藥與我。神符護我。百鬼
避我。百神愛我。天門開我。地戶出我。涼泉
飲我。風霜雨師除道。當符前者死。逆符者
亡。符厭死喪新舊注雌雄破殃伏連之鬼。符
厭山林社稷之鬼。符厭遊天之鬼。符厭赤舌
之鬼。符厭比舍五土注之鬼。符厭日遊土氣
之鬼。符厭星死之鬼。符厭客死之鬼。符厭兵
死獄死之鬼。弟子󰝟千佛符之後。四出行來。
千道無窮。萬道無難。臥不惡夢。所求常得。所
願從心。千佛法正如符。所勅急急如律令。

第一心開　符<img:>第二益算符<img:>第三
救護身命符<img:>第四金木水土不相刻符
<img:>第五注生人阿姬死鬼秏虛神符<img:>
符厭死喪新舊注雌雄破伏連之鬼三世<img:>
符厭遊天之之鬼<img:>符厭赤舌之鬼<img:>
符厭比舍五土之鬼<img:>符厭日遊土氣之
鬼<img:>符厭星死之鬼<img:>符厭客死之鬼
<img:>符厭兵死獄死之之鬼<img:>符厭界祥
女祥之鬼<img:>符厭無辜之鬼<img:>。
佛說七千佛神符經