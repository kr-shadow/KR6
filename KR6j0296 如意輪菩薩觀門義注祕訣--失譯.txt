#+TITLE: 如意輪菩薩觀門義注祕訣--失譯
#+DATE: 2018-05-12 10:23:50
#+SOURCE: github.com/kanripo/KR6j0296 master a93c8b19                


No. 1088
如意輪菩薩觀門義注祕訣


唵字。一切法流注義。無所得以為方便。
覺不可得。

嚩字。一切法超越之義。言語道不可得。

囉字。一切法離塵義。了亦不可得。

娜字。一切法施義。畢竟不可得。

跛字。一切法勝義。性相不可得。

娜麼二合字。一切法離我取執不可得。

吽字。一切諸法了義亦不可得。

右如上布列諸字。盡作欝金之色。從本尊
口引入身心口輪中。分明布列已。一一諦審
觀之。從此三昧耶速獲一切智。夫瑜伽法念
誦數畢。即布諸字。更於身上布列小心真言。
復於字上分明觀照。如日初出。光明赫奕廣
極無邊。如斯觀照。不久當證法身三昧。
「　唵字安於頂
　囉字置於額
　囉字布兩目
　娜字觀於口
　跛字安於心
　娜麼(二合)字置二膊
　吽字安臍輪」

「　以前觀字門
　速悟無生理
　不久當成就
　獲得如來智」

如意輪心真言。布列梵字菩提心月輪。
如意輪真言注義。

曩謨(歸命義)囉怛曩(寶義)怛囉二合夜野(三義所謂歸命三寶敬)

曩莫(稽首義)阿哩野二合嚩路枳諦

濕嚩囉耶(聖觀自在)􂏖地薩怛嚩二合野(菩薩)

摩訶薩怛嚩二合野(大菩薩)摩賀迦嚕抳

迦野(大慈悲者)怛儞也二合他(所謂開如來藏說真言)


唵其字成於三身義也。唵之一字。所
謂唵阿摩等三字共成。唵字者
一切法生不可得義。阿字者一切法本不
生義。摩字者一切法我無所得義。又釋云。
唵字化身義。阿字者報身義。摩
字者法身義。由此三字契實相理。則成稽首
禮一切如來。亦如來無觀頂義。

斫羯囉二合靺哩底(能轉無上法輪義亦摧破義)

震跢末抳


思惟義。亦如來寶義。寶有
六種。能滿眾生願故。

摩訶鉢那麼(二合大蓮華也表淨諸非法染本不染故)


嚕嚕。離塵垢義。塵有二種。故重稱
也。二塵者。所謂內塵外塵。內塵即是五根。
眼耳鼻舌身。外塵色聲香味觸。於二種塵。
皆無所得以為方便。成瑜伽觀智。

底瑟吒。釋云住義。亦云無住義。無住
以為一切法本。亦云無住涅槃不住生死。由
大智故不著生死。由大悲故不住涅槃。

入嚩攞。釋云熾然義。光明照曜遍滿
十方虛空法界。驚覺諸佛菩薩聖眾。降集普
赴。下召一切天龍八部諸有情類。利益加持
故。

阿羯里灑野。請召義。由此請召。
諸佛菩薩天龍八部。應召而至。悉雲集加持
護念。

吽字者一切法無因義。亦云菩提道場。如
金剛頂瑜伽經說。纔發菩提心即坐菩提道
場。轉正法輪。由此相應。此真言一字則能證
悟一切佛法。念念證悟佛法之時。具薩婆
若智。直至究竟坐金剛座。四魔現前則入大慈三摩地。降伏四魔故則成正覺。四魔者。謂蘊魔煩惱魔死魔天魔。悉自降伏。復云法無因者。諸法無因。依勝義諦果亦無得。無因果故本來清淨。

泮字者是破壞義。亦云摧壞義。得成佛時摧
壞四魔。亦云三德之中。斷德〔之中得〕－ヵ【原】之中得義。由以智。斷三界九地位煩惱習氣皆悉斷。福德智慧二種資糧悉皆圓滿。從無始來一切有情以為已親。念彼恩故。往詣轉法輪處。演說十二行法輪也之中得義。由
以智。斷三界九地位煩惱習氣皆悉斷。福德
智慧二種資糧悉皆圓滿。從無始來一切有
情以為已親。念彼恩故。往詣轉法輪處。演說
十二行法輪也。

吒字者一切法無所得義。其吒字梵書形如半月。釋云一切法無我。無所得以為方便。則成生空生空半故。

薩嚩引等無言說義。即成法空智。滿字義。亦云大福德成就義。

訶字是斷煩惱義。令諸有情。積大福德斷
害煩惱及隨煩惱一切習氣。自他身中遍滿
字之教。證得無餘依無住涅槃修行瑜伽者。
結契誦真言。定意專注於此一字。由與真實
道理相應思惟。時能除能緣所緣自他平等
同體大悲。頓集一切福德智慧。現在除遣一
切災禍非命。世人見聞歡喜。所出言辭天人
敬順不敢違越。臨命終時眾聖見前。得生極
樂淨妙國土。於大集會中。蓮華化生見無量
壽佛。聽聞正法頓證無上菩提如意輪菩薩
六臂相頌。

「　手持如意寶
　六臂身金色
　頂髻寶莊嚴
　自在王說法
　第一手思惟
　愍念有情故
　第二持意寶
　能滿一切願
　第三持念珠
　為度傍生苦
　左按光明山
　成就無傾動
　第二持蓮手
　能淨諸非法
　第三手持輪
　能轉無上法
　寶能隨施故
　山表不動故
　蓮性不染故
　輪摧障惱故
　六臂廣莊嚴
　能遊於六道
　以大悲方便
　斷諸有情苦
　身流千光明
　隨念能普照
　猶如於明鏡
　能現於萬像
　自心本不生
　法性圓寂故」


　　出金剛頂瑜伽經說。

* 心中心真言

唵字(一切法流注義。無所得以為方便。覺不可得)。

嚩字(一切法超越之義。言語道斷不可得)。

囉字(一切法離塵義。了亦不可得)。

娜字(一切法施義。畢竟無所得)。

跛字(一切法勝義。性相不可得)。

娜麼(二合)字(一切法離我取孰義不可得)。

吽字(一切諸法了義亦不可得)。

右如上布列諸字。畫作欝金之色。

貞享三年十月二十一日點校了

　　　　　　　　　　　淨嚴(四十八歲)

元祿十六年正月十七日以淨嚴和上之本

　再校了　　　　　　　　　　尊教

　寶永五戊子十二月二十五除夜一校了

　　　　　　　　　　　　　　性寂