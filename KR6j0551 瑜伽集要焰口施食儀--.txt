#+TITLE: 瑜伽集要焰口施食儀--
#+DATE: 2016-06-11 12:29:05
#+SOURCE: github.com/kanripo/KR6j0551 master 0b22b75e                


No. 1320
瑜伽集要熖口施食儀


夫欲遍供普濟者。虞懇至誠嚴飾道場。隨力
備辦香花。供養飲食淨水等已。依位敷坐竟。
歸依上師三寶發菩提心云歸依上師　歸依
佛　歸依法　歸依僧。

我今發心。不為自求人天福報。聲聞緣覺乃
至權乘諸位菩薩。唯依最上乘發菩提心。願
與法界眾生。一時同得阿耨多羅三藐三菩
提(三白已。用右手無名指。搵取香水塗二手掌。表敬仰故。無壇略作詳之可見。或加不空羂索經內真言。淨
水塗掌時。念淨手真言曰)。

唵啞穆渴拶辣彌麻迎蘇嚕蘇

嚕莎訶


<img:>默念大輪明王呪
(七遍。其呪印者。甘露軍茶利菩薩念誦儀
云。二手內相叉。直竪二頭指相並。以二中
指纏二頭指初節前。各頭相拄。二大指並
伸直。結印當心誦呪曰)。

捺麻斯得哩三合野(一)脫夷二合葛喃(二)薩

哩斡二合怛塔葛達喃(三)唵(四)微囉積(五)

微囉積(六)麻訶拶葛囉二合(七)斡資哩二合

斡資哩二合(八)薩怛薩怛(九)薩囉諦(十)薩

囉諦(十一)得囉二合夷(十二)得囉二合夷(十三)微

馱麻尼(十四)三攀拶納禰(十五)得囉二合

麻禰的(十六)席塔訖哩二合得蘭二合顏席

提脫夷二合莎訶(十七)


(雜呪經云。誦此陀羅尼三七遍。即當入一切曼拏羅。所作皆成。阿閦如來念誦法云。安印於心誦一七遍。猶誦此真
言。如再入壇輪。失念破三昧。菩薩與聲聞。身口二律儀。四重五無間。是等諸罪障。悉皆得清淨。此補文中。須依
師授則可矣)。

眾等發廣大心(即應潔淨身心。虔懇苦禱歸依三寶。南無佛南無法南無僧。我今發廣大
心。不為自求人天福報。緣覺聲聞乃至權乘諸位菩薩。唯依最上乘發菩提心。願與法界眾生。一時同得阿耨多羅
三藐三菩提。即召請三寶云)。

一心奉請十方遍法界微塵剎土中諸佛法
僧。金剛密跡衛法神王。天龍八部婆羅門仙
一切聖眾。唯願不違本誓。憐愍有情降臨道
場(眾等和香花請)。

<img:>印現壇儀(據建壇儀云。若無壇佛。應結纔發意
轉法輪菩薩印。印現壇儀。千手眼修行儀云。二手各作金剛拳。
進力檀慧相鉤。誦真言曰)。

唵斡資囉二合拶械囉二合

吽(一)拶(二)吽(三)𠳐(四)斛(五)


(以印置身前。即遍虛空界成大曼拏羅。今應隨宗。想滿虛空界五部主伴等忽爾明現。此當文中建壇請聖已。舉三
十五佛般若心經七支加行畢。首座秉爐胡跪白佛)。

南無歸依十方盡虛空界一切諸佛

南無歸依十方盡虛空界一切尊法

南無歸依十方盡虛空界一切賢聖僧

南無如來應供正遍知明行足善逝世間解無
上士調御丈夫天人師佛世尊

南無釋迦牟尼佛

南無金剛不壞佛

南無寶光佛

南無龍尊王佛

南無精進軍佛

南無精進喜佛

南無寶火佛

南無寶月光佛

南無現無愚佛

南無寶月佛

南無無垢佛

南無離垢佛

南無勇施佛

南無清淨佛

南無清淨施佛

南無娑留那佛

南無水天佛

南無堅德佛

南無栴檀功德佛

南無無量掬光佛

南無光德佛

南無無憂德佛

南無那羅延佛

南無功德花佛

南無蓮華光遊戲神通佛

南無財功德佛

南無德念佛

南無善名稱功德佛

南無紅炎帝幢王佛

南無善遊步功德佛

南無鬪戰勝佛

南無善遊步佛

南無周匝莊嚴功德佛

南無寶華遊步佛

南無寶蓮華善住娑羅樹王佛

南無法界藏身阿彌陀佛

如是等一切世界諸佛世尊常住在世。是諸
世尊當慈念我。若我此生若我前生。從無始
生死已來所作重罪。若自作若教他作見作
隨喜。若塔若僧若四方僧物。若自取若教他
取見取隨喜。五無間罪。若自作若教他作見
作隨喜。十不善道。若自作若教他作見作隨
喜。所作罪障或有覆藏或不覆藏。應墮地獄
餓鬼畜生諸餘惡趣。邊地下賤及篾戾車如
是等處。所作罪障今皆懺悔。今諸佛世尊。當
證知我當憶念我。我復於諸佛世尊前。作如
是言。若我此生若我餘生。曾行布施或守淨
戒。乃至施與畜生一摶之食。或修淨行所有
善根。成就眾生所有善根。修行菩提所有善
根。及無上智所有善根。一切合集校計籌量。
皆悉回向阿耨多羅三藐三菩提。如過去未
來現在諸佛所作回向。我亦如是回向。

「　眾罪皆懺悔
　諸佛盡隨喜
　及諸佛功德
　願成無上智
　去來現在佛
　於眾生最勝
　無量功德海
　我今歸命禮
　所有十方世界中
　三世一切人師子
　我以清淨身語意
　一切遍禮盡無餘
　普賢行願威神力
　普現一切如來前
　一身復現剎塵身
　一一遍禮剎塵佛
　於一塵中塵數佛
　各處菩薩眾會中
　無盡法界塵亦然
　深信諸佛皆充滿
　各以一切音聲海
　普出無盡妙言詞
　盡於未來一切劫
　讚佛甚深功德海
　以諸最勝妙華鬘
　伎樂塗香及傘蓋
　如是最勝莊嚴具
　我以供養諸如來
　最勝衣服最勝香
　末香燒香與燈燭
　一一皆如妙高聚
　我悉供養諸如來
　我以廣大勝解心
　深信一切三世佛
　悉以普賢行願力
　普遍供養諸如來
　我昔所造諸惡業
　皆由無始貪嗔癡
　從身語意之所生
　一切我今皆懺悔
　十方一切諸眾生
　二乘有學及無學
　一切如來與菩薩
　所有功德皆隨喜
　十方所有世間燈
　最初成就菩提者
　我今一切皆勸請
　轉於無上妙法輪
　諸佛若欲示涅槃
　我悉至誠而勸請
　唯願久住剎塵劫
　利樂一切諸眾生
　所有禮讚供養福
　請佛住世轉法輪
　隨喜懺悔諸善根
　回向眾生及佛道
　願將以此勝功德
　回向無上真法界
　性相佛法及僧伽
　二諦融通三昧印
　如是無量功德海
　我今皆悉盡回向
　所有眾生身口意
　見惑彈謗我法等
　如是一切諸業障
　悉皆消滅盡無餘
　念念智周於法界
　廣度眾生皆不退
　乃至虛空世界盡
　眾生及業煩惱盡
　如是四法廣無邊
　願今回向亦如是」


啟告十方一切諸佛。般若菩薩金剛天等。及
諸業道無量聖賢。我今(某甲)以大慈悲乘佛神
力。召請十方盡虛空界。三塗地獄諸惡趣中。
曠劫飢虛一切餓鬼。閻羅諸司天曹地府。業
道冥官婆羅門仙。久遠先亡曠野冥靈。虛空
諸天及諸眷屬異類鬼神。唯願諸佛般若菩
薩金剛天等。無量聖賢及諸業道。願賜威光
悲增護念。普願十方盡虛空界。天曹地府業
道冥官。無量餓鬼多生父母。先亡久遠婆羅
門仙。一切冤結負於財命。種種類族異類鬼
神各及眷屬。乘如來力於此時中決定降臨。
得受如來上妙法味。清淨甘露飲食充足。滋
潤身田福德智慧。發菩提心永離邪行。歸敬
三寶行大慈心。利益有情求無上道。不受輪
迴諸惡苦果。常生善家離諸怖畏。身常清淨
證無上道(如是三白)。

運心供養(蘇悉地羯羅供養法下卷中說。運心供養者。想水陸諸華無主所攝。遍滿十方盡虛空界。
及與人天妙塗香雲。嬈香燈明幢幡傘蓋。種種鼓樂歌舞妓唱。真珠羅綱懸諸寶鈴。華鬘白拂微妙磬鐸。矜羯尼網
如意寶樹。衣服之雲。天諸厨食上妙香美。種種樓閣寶柱莊嚴。天諸嚴身頭冠瓔珞。如是等雲。行者運心想滿虛
空。以志誠心如是供養。最為勝妙。依法誦此真言及作手印。如上所想供養悉皆成就。真言曰)。

<img:>

那麻薩哩斡二合

答塔葛的

毘牙二合月說穆契毘牙二合唵引薩哩斡二合引

塔龕烏忒葛二合的斯發二合囉納

兮慢葛葛捺龕莎訶


(誦之七遍。其手印相。兩手相叉合掌。以右壓左置於頂上。凡作供養應具此法。及奉瑜伽皆依真言手印。持誦
成就及以運心。合掌置頂。方成圓滿供養之法運心已云)。

三寶施食(將奉三寶施食。先結三尖印。禪押施度頭。戒忍進疎伸。誦真言)。
<img:>

唵引斡資囉二合拽

屹徹二合吽


(念此真言三七遍。想三指尖出大火光。手動似扇遍
諸魔已。誦變空呪)。

唵(一)莎發斡秫塔(二)薩哩斡二合塔哩麻二合(三)

莎發斡秫徒㰠(四)


(誦此三遍。想食器皆空。於其空處想大寶器滿成甘露誦)。

唵引啞吽(二七遍攝受成智甘露)


(即結奉食印。仰二手二掌。向前側相著。二無名指頭側相著。微屈二頭指博著中指側。二大指博著頭指側。小似掬
水相。誦奉食呪)。
<img:>

唵引啞葛嚕穆

看薩哩斡二合

塔哩麻二合喃啞牒耶引二合奴忒二合班納

奴忒唵啞吽發吒莎訶


(想諸佛聖眾。遍奉受用生歡喜心。求索願事必蒙允許。或廣迎聖入壇。委伸供讚已然後施食。即以香華燈塗種種
供養畢。默念奉食偈)。

「　我今奉獻甘露食
　量等須彌無過上
　色香美味遍虛空
　上師三寶哀納受
　次供顯密護神等
　後及法界諸有情
　受用飽滿生歡悅
　屏除魔礙施安寧
　今辰施主眷屬等
　消災集福壽延長
　所求如意悉成就
　一切時中願吉祥」


眾等念三寶讚。

「　世尊大慈妙莊嚴
　明解圓滿一切智
　能施福慧如大海
　於諸如來我讚禮
　自性本體離諸欲
　能依此行脫惡趣
　以為甚深玄妙理
　於諸妙法我讚禮
　解脫道中勝解脫
　持淨戒行堪恭敬
　勝妙福田生勝處
　於彼大眾我讚禮」


次入觀音定。

<img:>

(即入觀自在菩薩三摩地。閉目澄心觀想自身。圓滿潔白猶如淨月。在心淨月上想
字放大光明。其字變成八葉蓮華。於華臺上有觀自在菩薩。相好分明。左手持蓮華。右手作開敷葉勢。是菩薩
作是思惟。一切有情身中。各具有此覺悟之華。清淨法界不染煩惱。於蓮華八葉上。各有如來入定跏趺而坐。面向
觀自在菩薩。項佩圓光身如金色光明晃耀。想此八
葉蓮華。漸舒漸大量等虛空。即作如是思惟。以此
覺華照觸如來海會。願成廣大供養。若心不移此
定。則於無邊有情深起悲愍。以此覺華蒙照觸者。於諸苦惱悉得解脫等同觀自在菩薩相好。即想蓮華漸漸收斂
量等己身。則結觀自在菩薩印加持四處。所為心額喉頂。每於印處成𠶹哩字。其印以二手外相叉。二頭指相拄如
蓮華葉。二大指並竪。即誦觀自在菩薩真言曰)。

「　次入觀音三摩地
　澄心閉目觀心中
　圓滿皎潔淨月上
　字種放光成蓮華
　華中有一觀自在
　相好具足無比對
　左手執持妙蓮華
　右手於葉作開勢
　菩薩思惟有情身
　各具覺悟之蓮華
　清淨法界無惑染
　八葉各有一如來
　如來入定跏趺坐
　各各面向觀自在
　項佩圓光身金色
　光明朗照極晃耀
　次想其華漸舒大
　其量周遍虛空界
　思彼覺華照法界
　如來海會供廣大
　心若不移於此定
　憐愍一切諸眾生
　覺華蒙照脫苦惱
　便同菩薩觀自在
　蓮華漸收同已量
　復結自在觀音印
　加持四處誦密言
　自身亦等觀自在」


唵引斡資囉二合塔囉麻二合紇哩二合


(由結此印誦真言。加持心額喉頂故。即自身等同觀自在菩薩。正入定時念讚歎)。

次結破地獄印(二羽金剛拳。檀慧兩相鉤。進力竪側合。心想開地獄。三誦三掣開。真言曰)。
<img:>

那麻阿瑟吒二合

瑟吒二合攝諦喃

三藐三勃塔俱

胝喃唵引撮引辣引納嚩婆細提哩提

哩吽


(此破地獄印呪。出破阿毘地獄智炬陀羅尼經。又准滅惡趣王本續說。從印流出火光。口誦神呪。口出無量火光。
心月輪上。紅色字放赤色火光。三光同照阿毘地獄等。三誦三掣關鎖自開。所有罪人悉皆得出。此舉難破偏
云地獄。若准下文。理應光照通餘五趣。意令專注故。偏舉此)。

(由此印呪威神力故。所有諸趣地獄之門。隨此印呪豁然自開)。

一心奉請。眾生度盡方證菩提。地獄未空誓
不成佛。大聖地藏王菩薩摩訶薩。唯願不違
本誓憐愍有情。此夜今時來臨法會(大眾和香花請)。

一心奉請。法界六道十類孤魂。面然所統薜
荔多眾。塵沙種類依草附木。魑魅魍魎滯魄
孤魂。自他先亡家親眷屬等眾。唯願承三寶
力仗祕密言。此夜今時來臨法會(如是三請)。

次結召請餓鬼印(左羽作無畏相。右羽向前。竪四度。微曲進度鉤召。真言曰)。

唵即納即葛移希曳二合歇莎訶


<img:>(今此印呪。出焰熾餓鬼母本續。自身想觀自在
菩薩。心月輪上想紅色
字印及字母。流出
光明照彼罪人。口誦神呪隨光來至行者面前。
大眾讚善安慰云)。

既召請已普皆雲
集。以愍念心讚歎慰喻。令歡喜已渴仰於法。

「　善來諸佛子
　曾結勝緣故
　今遇此嘉會
　勿得生憂怖
　一心渴仰法
　不出於此時
　戒品而霑身
　速令離苦趣」


(既至道場遶佛三匝。投身布禮至回向已。還禮聖眾退坐一面。從壇東門至於南門地獄眾居。復從南門至西南隅
餓鬼眾居。自西南隅至於西門畜生趣居。自西門起至西北隅人趣宮室。從西北隅至北方門脩羅所居。自北方門
遶至東門天眾居位。或無壇室。自上至下勝劣居之亦得。重坐色印。如開合錄說)。

次結召罪印(二羽金剛縛。忍願伸如針。進力曲如鉤。召罪真言曰)。
<img:>

唵引薩哩斡二合

巴鉢(一)羯哩二合

沙拏二合(二)月戍馱納(三)斡資囉二合薩埵(四)

薩麻耶(五)吽(六)拶(七)


(此上印呪出鉤罪經。自身成觀自在菩薩。心月輪上想。白色字出鉤火光。口誦心密言。鉤攝一切有情三惡趣
業。并自身三惡趣業。黑色如雲霧。眾罪召入掌變成諸鬼形。又金剛頂瑜伽念誦法云。於進力度端各想有一
字。以鉤拽彼自他身中所有罪障。誦密語已。想彼罪形如鬼黑色髮竪。即以二羽諸度各齊。想鉤入掌內以進力二
度鉤。想彼罪令入掌中)。

<img:>次結摧罪印(八度內相
叉。忍願如前竪。摧罪真言曰)。

唵斡資囉二合

巴尼月斯普二合吒耶薩哩斡二合阿

巴耶班塔拏尼(二)不囉二合穆恰耶(三)

薩哩斡二合阿巴耶葛諦毘藥二合(四)薩

哩斡二合薩埵喃(五)薩哩斡(二合)答塔葛

達(六)斡資囉二合三麻耶(七)吽(八)怛囉二合吒(九)



(今此印呪出鉤罪經。身想觀音。或准鉤罪經。自身想成四面八臂青色觀音。正面青色右面黃色。左面綠色後面紅
色。二手結摧罪印。右第二手持杵。第三手箭。第四手劍。左第二手鉤。第三手弓。第四手羂索。身出火光。蓮華日
輪上坐。足踏烏麻怖畏。如是想已。心月輪上想青色字。出光照前罪業相應。將忍願三拍。摧前眾罪形。口誦
狀密言。罪相悉摧盡令滅無有餘。又金剛頂瑜伽念誦法云。於願度端想一答囉二合字。忍度端想一吒
字。復於字上想生火焰。夾取彼罪誦摧罪呪。誦密語已用力撚之。如彈指法左上右下。或准金剛頂經。身作降三
世印觀獨股杵。厲聲念真言。忍願應三拍。約文中云。業報有二。業中復有現行種子成就。現行中有定不定。今此
印中滅不定業也)。

次結定業印(二羽金剛掌。進力屈二節。禪智押二度。定業真言曰)。
<img:>

唵斡資囉二合

葛哩麻二合(一)月

束塔耶(二)薩哩斡二合阿咓囉拏儞(三)

菩塔薩底曳二合納(四)三麻耶吽(五)


(此上印呪出不動本續。有十二種諸佛不通懺悔定業印。文云。手結定業印。自身想觀自在菩薩。心月輪上想一青
色𠶹哩二合字出光。口誦心密言照前諸鬼等。所有諸佛不通懺悔之業。并自身三惡趣業。轉重為輕。重即
定業。此中轉滅麁重決定業故。已上二印。淨現行竟。輕微種子滅罪印除)。

次結懺悔滅罪印(二羽金剛縛。進力屈二節。禪智押二度)。
<img:>

唵薩哩斡二合巴

鉢(一)月斯普二合吒(二)

怛賀納(三)斡資囉二合耶(四)莎訶


(此出滅惡趣王本續云。自心月輪上。想白色𠶹哩二合字出光遍照法界一切有情。并前輕業悉皆消滅。此中
正滅輕微種子之業。上來召請。至此通滅罪障。向下甘露開咽喉。共除報障加持。已云)。

諸佛子等既懺悔已。

「　百劫積集罪
　一念頓蕩除
　如火焚枯草
　滅盡無有餘」


<img:>次結妙色身如
來施甘露印(或云
施清涼印。即以左羽轉腕向前。力智
作聲。施甘露真言曰)。

那麻蘇嚕巴耶(一)答塔葛達耶怛

牒塔(三)唵(四)酥嚕酥嚕(五)鉢羅二合酥嚕(六)

鉢囉二合酥嚕(七)莎訶


(誦真言時。想於忍度上有一􂜚字。流出般若甘露法水。彈洒空中一切餓鬼異類鬼神。普得清涼猛火息滅。身
田潤澤離飢渴想。此出月密明點本續。并須嚕巴本續云。自身想觀自在菩薩心月輪上。想白色字。出光照前
諸鬼神等。并忍度上有一月輪。上想􂜚字。流出般若智甘露水。力智彈洒至空中時。如細雨而下著鬼神身上。
猛火息滅普得清涼。離飢渴想滅心報障之業)。

<img:>次結開咽喉印。

唵那謨發葛

咓諦(一)月補

辣葛得囉二合耶(二)答塔葛達耶(三)


(此廣博身如來開咽喉印。依唧怛哩法師說。師是加行位菩薩知之。自身想觀自在菩薩。心月輪上想一白色字
出光照前鬼神等。手結施清涼印。口誦心密言。并忍禪開左手蓮花時。想鬼神等咽喉。自開通達無礙。便得出聲接
得名號。隨聞記云。右禪度上想一月輪。輪上想一白色阿字。流出般若甘露法水。以忍禪彈時左手。蓮花開
拆甘露滿中想諸鬼神咽隔開通清涼潤澤無所障礙)。

語諸佛子。今為汝等作印呪已。咽喉自開。通
達無礙。離諸障難。諸佛子等。我今為汝稱讚
如來吉祥名號。能令汝等永離三塗八難之
苦。常為如來真淨佛子。

南無寶勝如來(次與鬼神同稱聖號。若有大眾一切同稱)

(二羽金剛掌。六度內相叉。進力頭相拄。禪智側竪立)。
<img:>

那謨囉怛訥二合

怛囉耶答

塔葛達耶


諸佛子等。若聞寶勝如來名號。能令汝等塵
勞業火悉皆消滅。

<img:>南無離怖畏如來(右羽
胸前竪。忍禪指相捻。掌覆指垂下。左掌向上振)

那謨微葛怛得囉二合

納耶答塔

葛達耶


諸佛子等。若聞離怖畏如來名號。能令汝等
常得安樂。永離驚怖清淨快樂。

<img:>南無廣博身如來
(左羽曲如拳。力智對肩彈。右羽金剛拳。進
禪對胸彈)

那謨發葛咓

諦(一)月補辣葛得囉二合耶答塔葛

達耶(二)


諸佛子等。若聞廣博身如來名號。能令汝等
餓鬼針咽。業火停燒清涼通達。所受飲食得
甘露味。

<img:>南無妙色身如來
(左羽竪胸前。力智指相捻。右羽曲舒展。手
掌皆仰下)

那謨蘇嚕八

耶答塔葛達耶


諸佛子等。若聞妙色身如來名號。能令汝等
不受醜陋。諸根具足相好圓滿殊勝端嚴天
上人間最為第一。

<img:>南無多寶如來
(雙羽虛合掌胸前蓮華狀)

那謨波虎囉

怛納二合耶答塔葛達耶


諸佛子等。若聞多寶如來名號。能令汝等具
足財寶。稱意所須受用無盡。

<img:>南無阿彌陀如來(右羽
壓左禪智相拄)

那謨阿彌怛婆

耶答塔葛達耶


諸佛子等。若聞阿彌陀如來名號。能令汝等
往生西方極樂淨土。蓮華化生入不退地。

南無世間廣大威德自在光明如來

<img:>(右羽曲仰拳。忍禪度相彈。左掌仰上五指
舒。誦密呪)。

那謨盧迦委

斯諦二合呤捺二合

弟唧說囉不囉二合發耶答塔葛達

耶


諸佛子等。若聞世間廣大威德自在光明如
來名號。能令汝等獲得五種功德。一者於諸
世間最為第一。二者得菩薩身端嚴殊勝。三
者威德廣大超過一切外道天魔。如日照世
顯於大海。功德巍巍。四者得大自在所向如
意。似鳥飛空而無阻礙。五者得大堅固智慧
光明。身心明徹如瑠璃珠。

諸佛子等。此七如來以誓願力。拔濟眾生永
離煩惱。脫三塗苦安隱常樂。一稱其名千生
離苦證無上道(稱讚七佛由二益故。一則總能除滅諸業報障。二乃莊嚴彼等令成法器也)。

次與汝等歸依三寶(即以二手虛心合掌。意想佛前作禮受戒云)。

「　歸依佛兩足尊
　歸依法離欲尊
　歸依僧眾中尊」


汝等佛子。歸依佛竟歸依法竟歸依僧竟。

「　歸依三寶故
　如法堅護持
　自離邪見道
　是故志心禮」


<img:>次結三寶印(左羽作拳。相竪力度當
胸。右手握力度。心想誦真言)。

唵婆重呼龕


次與汝等發菩提心。汝等諦。

<img:>次結發菩提心印
(二手金剛掌。忍願如蓮花。以印於心上。應起
三心四願。或自發菩提心。發願文云)。

南無佛南無法南
無僧。我今發心。不為自求人天福報。緣覺聲
聞乃至權乘諸位菩薩。唯依最上乘發菩提
心。願與法界眾生。一時同得阿耨多羅三藐
三菩提(三說)。

「　今所發覺心
　遠離諸性相
　蘊處及界等
　能取所取執
　諸法悉無我
　平等如虛空
　自心本不生
　空性圓寂故
　如諸佛菩薩
　發大菩提心
　我亦如是發
　是故志心禮」


(前偈三說。誦發菩提心真言曰)。

唵補提節答(一)沒怛巴二合(二)達野弭(三)


(心想月輪。皎潔淨無瑕翳。放光照諸鬼神。口誦密言。想前鬼神得菩提戒。或想阿字遍入身心。亦得云)。

今與汝等發菩提心竟。諸佛子等當知菩提
心者從大悲起。成佛正因智慧根本。能破無
明煩惱惡業不被染壞。

次與汝等受三昧耶戒(既成大器。堪受寶戒三昧耶者。准大樂金剛三昧經云。
三昧名為本誓。亦名時亦名期契亦名曼茶羅。乃異名也。故有四種。一大。二三昧耶。三法。四羯磨。曼茶羅者此四
總攝一切曼茶羅。又三昧耶。亦四智印。即大智印三昧耶智印法智印羯磨智印。又神變義釋云。三昧耶者。是平等
義是本誓義。是除障義是警覺義。言平等者謂如來現證此三昧時。一切眾生種種身語意。皆悉與如來等。禪定智
慧與實相身。亦畢竟等。初發心時與地波羅密滿時。亦畢竟等。是故出誠諦言以告眾生。若我所言必定不虛者。亦
令一切眾生。發此忱諦之言時。亦蒙三密加持。無盡莊嚴與如來等。以是因緣故能作金剛事業。故名三昧耶也。言
本誓者。如來現證此三昧時。見一切眾生悉有成佛義故。即將立大誓願。我今要從普門以無量方便。令一切眾生
皆至無上菩提。劑眾生界未盡已來。我之事業終不休息。若有眾生隨我本誓。發此忱實言時。亦令彼所為事業。皆
悉成金剛性。故名三昧耶也。言除障者。如來見一切眾生悉有如來法界。但由一念無明故。常在其前而不覺知。是
故發誠實言。我今要當設種種方便。普為一切眾生決除眼膜若我誓願必當成就者。令諸眾生隨我方便。說此忱
實言時。乃至於一眾生獲無垢眼障蓋都盡。故名三昧耶也。言警覺義者。如來以一切眾生皆在無明睡故。於如是
功德不自覺知。故以誠言感動令得醒悟。亦以此警覺。諸菩薩等今發起禪定窟。學師子頻伸三昧。若直言行人說
此三昧耶者。我等諸佛。亦當憶持本誓不得違越。猶如國王自制法已。遂自敬順行之。故名三昧耶也。具如是等廣
大甚深微妙義。故名三昧耶也)。

次結三昧耶印(二羽金剛縛。忍願伸如針。誦真言曰)。
<img:>

唵三摩耶薩

埵鑁


(據本文意無別觀想。但如印呪自成受戒。如金剛頂經說。若誦此呪一遍。如入壇輪證三摩提。一切善法皆悉滿足。
三聚淨戒俱時圓滿。身仝普賢坐大月輪。一切諸佛憶昔本誓觀察護念。設有人曾受佛戒。惡心破毀不復清淨者。
若誦此呪一七遍已。破戒罪垢悉得清淨。一切戒品還得如故。一切壇法未經師受。誦呪七遍即許行作不成盜法。
或准神變經及義釋中。以離念觀智乃當意密。即神變經云。若族姓子住是戒者。當以身語意合而為一。義釋
三解。一是共緣共成此戒之義。所謂以方便等之所集成故。二是平等義。佛以三業合為一者。即是住平等法門。
是故得名三世無障礙智戒也。令此持明略戒。若行人三業方便。悉皆正順三平等處。當知即具一切諸佛律儀也。
三裂諸相網。是住此實相平等法界本性戒時。無量三業皆同一相。諸見相網皆悉除滅。是故得名住無戲論金剛
戒也。或闕上深信解者。擬加想念。如隨聞記文云。若付戒時。印中想有白色鑁字。放大光明普照所請一切
有情。彼諸有情蒙光照。及三世諸佛戒波羅蜜一時圓滿。法界善法想為光明。流光灌頂貯彼身中。身仝普賢坐大
月輪。紹諸佛職為佛嫡子)。

今與汝等受三昧耶戒竟。從今已去能令汝
等入如來位。是真佛子。從法化生得佛法分。

<img:>次結無量威德自
在光明如來印(左手
想持器隨聞記云。想字有據作。如字理甚
允當思之。右羽彈忍禪想於左羽掌中有一
鑁字。流出種種無盡甘露法食印。說施
食真言曰)。

唵薩哩斡二合答塔葛達(一)阿咓盧

揭諦鑁(二)婆囉婆囉(三)三婆囉三婆

囉(四)吽(五)


語諸佛子。今為汝等作印呪已。變此一食為
無量食。大如須彌量同法界終無能盡。

復結前印誦乳海真言。

那麻薩鬘答勃塔喃鑁


語諸佛子。今為汝等作印呪已由此印呪加
持威力。想於印中流出甘露成於乳海。流注
法界普濟汝等。一切有情充足飽滿(前呪印中。流多物食
增此成廣。此乳海呪。唯流甘露通濟六道。詳此二呪意通廣略。廣則雙用。即是此文。略唯用前故有略儀。隨文記
意。前呪七遍增成廣大。記句甘露。後呪三七遍流智甘露。與記不二理亦可通。此後可入障施鬼施食。或名一彈
指施食。先洗漱口。甲中食氣及施器中食器氣。或未經用淨器內。滿盛淨水已。展右手)。

誦障施鬼真言。

唵啞吽拶辣彌擔薩哩斡二合不哩二合

的毘牙二合莎訶


(呪一遍或七遍。障施鬼等飽滿懽喜。彈指一下。是時行者即以右羽持甘露器。面向東立瀉於壇前。或淨地上或於
石上或新淨瓦盆。亦名于蘭盆。生臺亦得。或泉池江海長流水中。不得瀉於石榴桃樹之下。鬼神懼怕不得食之。若
聖眾壇中明王諸天。若施飲食置生薹上。是本法也。若供養諸佛聖眾。於上五更晨朝日出。是供養時。若鬼神法於
人定時。子時亦得。本人定時。阿闍梨法。若於齋時盡於一日。但加持飲食水等。布施飛空鳥獸水族之類。不揀時
節但用施之。若作餓鬼施食之法。當於亥時。若於齋時施餓鬼食者。徒設功勞終無効也。不是時節妄生虛誑。鬼神
不得食也。不從師受自招殃咎成盜法罪)。

諸佛子等。雖復方以類聚物以群分。然我所
施一切無礙。無高無下平等普遍不擇冤親。
今日勿得以貴輕賤以強凌弱。擁遏孤幼令
不得食。使不均平越佛慈濟。必須互相愛念。
猶如父母一子之想。語諸佛子。汝等各有父
母兄弟姊妹妻子眷屬善友親戚。或有事緣
來不得者。汝等佛子慈悲愛念。各各齎持飲
食錢財物等。遞相布施充足飽滿。無有乏少
令發道意。永離三塗長越四流。當捨此身速
超道果。又為汝等將此淨食分為三分。一施
水族令獲人空。二施毛群令獲法寂。三施他
方稟識陶形。悉令充足獲無生忍。

<img:>次結普供養印(二中
指屈者。兩指尖上想白色唵字。流出種
種七寶樓閣宮殿幢幡寶蓋香花飲食。無量七
寶自己內外之財。布施無量諸佛聖賢并諸有情等。誦普供養真言曰)。

唵(一)葛葛納三婆斡斡資囉二合解(二)


(想從印流出諸供具物。普供三寶及六道眾生。詳普供意。上來到此法事周圓故。以生佛普平伸供。供畢索願意在
奉送。文從下索影上必然矣。或名普通供養)。

諸佛子等從來所受飲食。皆是人間販鬻生
命酒脯錢財。血肉腥羶葷辛臭穢。雖復受得
如是飲食。譬如毒藥損壞於身。但增苦本沈
淪苦海無解脫時。我(某甲)依如來教精誠罄捨。
設此無遮廣大法會。汝等今日遇茲勝事戒
品霑身。於過去世廣事諸佛。親近善友供養
三寶。由此因緣值善知識。發菩提心誓願成
佛不求餘果。先得道者遞相度脫。又願汝等
晝夜恒常。擁護於我滿我所願。以此施食所
生功德。普將回施法界有情。共諸有情同將
此福。盡皆回施無上菩提。一切智智勿招餘
果。願速成佛。

<img:>次結奉送印(二羽金剛拳。進力
二相鉤。隨誦而掣開。金剛解脫真言曰)。

唵斡資囉二合穆(一意想佛。等各歸本位。六道眾生悅樂超昇。為上良因普皆回施。如常可知矣)




* 佛頂尊勝陀羅尼神呪

唵普􂠏二合莎引訶引唵捺謨發葛斡

諦薩哩斡二合的唻二合盧結不囉二合牒

月攝瑟吒二合耶勃塔耶諦捺麻答

爹塔唵普􂠏二合普􂠏二合普􂠏二合菽塔

耶菽塔耶月菽塔耶月菽塔耶

啞薩麻薩蠻達斡發薩斯發二合囉

納葛牒葛葛捺莎發斡月說提

啞撇羶贊多𤚥薩哩斡二合怛塔葛

達莎葛達斡囉斡拶納美哩二合

達撇釋該摩訶抹的囉二合瞞的囉二合

巴代阿訶囉阿訶囉摩麻猶傘

塔囉聶菽塔耶菽塔耶月菽塔

耶月菽塔耶葛葛捺莎發斡月

說提烏瑟𤤗二合攝月拶耶八哩說

提薩訶斯囉二合囉釋咩二合傘祖牒

敵薩哩斡二合怛塔葛達引斡盧結聶

沙翅巴二合囉咩達八咧補囉聶薩

哩斡二合怛塔葛達麻諦答舍普咩

不囉二合牒瑟吒二合敵薩哩斡二合怛塔

葛達赫囉二合答牙鐵瑟吒二合納鐵瑟吒二合

敵摩的哩二合摩的哩二合麻訶摩

的哩二合斡資哩二合斡資哩二合麻訶斡

資哩二合斡資囉二合葛耶三訶怛捺八

咧說提薩哩斡二合葛哩麻二合斡囉捺

月說提不羅牒尼斡哩怛二合耶摩

麻猶哩二合月說提薩哩斡二合怛塔葛

達薩摩牙鐵瑟吒二合納鐵瑟吒二合

敵唵摩𤤗摩𤤗麻訶摩𤤗月摩

𤤗月摩𤤗麻訶月摩𤤗麻牒麻

牒麻訶麻牒摩摩牒莎麻牒怛

塔達普怛孤宅八咧說提月斯蒲二合

吒勃鐵說提兮兮拶耶拶耶

月拶耶月拶耶斯麻二合囉斯麻二合

囉斯發二合囉斯發二合囉斯發二合囉耶

斯發二合囉耶薩哩斡二合勃塔鐵瑟吒二合

納鐵瑟吒二合○○敵說提說提

勃提勃提斡資哩二合斡資哩二合麻訶

斡資哩二合莎斡資哩二合斡資囉二合葛

哩毘二合拶耶葛哩毘二合月拶耶葛

哩毘二合斡資囉二合佐辣葛哩毘二合斡

卒嚕二合忒發二合微斡資囉二合參發微

斡資哩二合斡即哩二合聶斡資囕二合發

斡多摩摩攝哩囕薩哩斡二合薩埵

喃拶葛耶八咧說鐵發斡多薩

埵彌薩哩斡二合達薩哩斡二合葛爹八

哩說提實哲二合薩哩斡二合答塔葛達

實哲二合𤚥薩麻刷薩顏多勃鐵勃

鐵薛鐵薛鐵譜塔耶譜塔耶月

譜塔耶月譜塔耶謨拶耶謨拶

耶月謨拶耶月謨拶耶菽塔耶

菽塔耶月菽塔耶月菽塔耶薩

蠻達謨拶耶謨拶耶薩蠻怛囉

釋迷二合八咧說提薩哩斡二合怛塔

葛達赫囉二合答牙鐵瑟吒納鐵瑟吒二合

敵摩特哩二合摩特哩二合麻訶摩

特哩二合麻訶摩特囉二合瞞的囉二合芭

諦莎引訶引


* 六趣偈

承斯善利。地獄受苦有情者。刀山劍樹變化
皆成如意樹。火團鐵丸變成蓮華而為寶吉
祥。地獄解脫而能成正覺。

承斯善利。餓鬼受苦有情者。口中煙焰燒身
速願得清涼。觀音手內甘露。自然長飽滿吉
祥。餓鬼解脫而能成正覺。

承斯善利。畜生受苦有情者。殺害燒煮楚毒
等苦皆遠離。遠離乘騎愚癡。速得大智慧吉
祥。畜生解脫而能成正覺。

承斯善利。人間受苦有情者。生時猶如摩耶
右脇而降誕。願具六根永離八難修福慧吉
祥。人間解脫而能成正覺。

承斯善利。修羅受苦有情者。我慢顛狂拙朴。
速疾令柔善惡心嫉妬嗔恚鬪戰。自調伏吉
祥。修羅解脫而能成正覺。

承斯善利。天中受樂有情者。欲樂策懃速發
廣大菩提心。天中受盡憂苦自然生歡悅吉
祥。天中解脫而能成正覺。

承斯善利。十方獨覺聲聞者。棄捨小乘四諦
十二因緣行。進趣大乘。修四攝六度萬應吉
祥。二乘解脫而能成正覺。

承斯善利。初地菩薩勇識者。百福莊嚴一切
行願皆圓滿。頓超十地證入一生補處位吉
祥。三乘速證究竟成正覺。

* 發願回向偈

現世之中未證菩提間。願無內外障難惡緣
等。恒常遇逢最妙善知識。所修善事行願速
成就　　最上三寶。

臨命終時識性無迷惑。願生西方淨土如來
前。依於慧日發光。聞思修斷惑。證真愍念於
有情　　最上三寶。

若或隨業淨土佛會前。若無善根不生聖會
中。隨業輪迴世世所生處。恒修善根熏習無
間斷　　最上三寶。

願生中國勤修於正法。無病長壽受用悉具
足。相好殊勝辯才智慧等。具七功德獲得丈
夫身　　最上三寶。

幼年出家願逢賢聖師。即得三種修學守護。
持一切時中正念與正定。承侍微妙上師願
歡喜　　最上三寶。

七種勝財殊勝善知識。如日與光剎那不捨
離。亦無我慢疑惑具知足。惡緣猶如蠱毒願
捨離　　最上三寶。

功德本願最上三寶處。願能恒常歸依而供
養。貪欲嗔恚愚癡三種毒。猶如大地恒常勿
應起　　最上三寶。

觀見六塵境界色等法。猶如陽焰幻化而悟
解。五欲自性境處無染著。願我恒不忘失菩
提心　　最上三寶。

一切大乘甚深微妙法。如救頭然精進常修
學。證得無比究竟菩提時。以四攝法能救於
六趣　　最上三寶。

能救五濁大悲觀世音。末劫之時弘願地藏
王。所有一切賢聖護法神。證明護念法燈覆
熾然　　最上三寶。

護國護法塔廟諸護神。威德熾盛迴遮大結
界。怨魔外道毒類悉摧壞。龍鬼星辰毒類心
驚怖　　最上三寶。

三災五濁速願得消除。七難八怖一念皆消
滅。百穀豐饒萬物而茂盛。七寶充足五味悉
具足　　最上三寶。

四事供養受用無乏少。修八福田吉祥獲安
樂。普國興隆佛事轉法輪。增長有情福慧皆
圓滿　　最上三寶。

我等善根緣起法性力。上師本尊空行攝受
力。三寶真諦密呪威神力。所發願時行願速
成就　　最上三寶。

能迴施人迴施迴施善。所獲一切一切諸功
德。猶如幻化幻化似夢境。三輪體空體空悉
清寧　　最上三寶。

* 吉祥偈

願晝吉祥夜吉祥　　　　　　　┌──○上師願攝受

晝夜六時恒吉祥　　┌─○願諸├○─○三寶願攝受

一切時中吉祥者○─┘　　　　└──○護法恒擁護

南無西方無量壽如來。諸大菩薩海會聖眾。
唯願法界存亡等罪。消除同生淨土(至此隨意迴施已。次念
金剛薩埵百字呪)。

* 金剛薩埵百字呪

唵(一)斡資囉二合薩埵蘇薩麻耶麻納

巴辣耶(二)斡資囉二合薩埵諦奴鉢諦

瑟劄二合(三)得哩二合鋤彌發咓(四)蘇度束

彌發咓(五)阿奴囉屹都二合彌發咓(六)

蘇布束彌發咓(七)薩哩咓二合些提彌

不囉二合耶擦(八)薩哩斡葛哩麻二合蘇拶

彌(九)穆達釋哩二合楊郭嚕(十)吽(十一)訶訶

訶訶斛(十二)發葛灣薩哩咓二合答塔

葛達斡資囉二合麻彌捫拶(十三)斡資哩二合

發咓(十四)麻訶薩摩耶薩埵阿引

(十五)

此呪求願補闕功德無量。散在諸經。又名句
中隨宗迴轉。誦者知之。

瑜伽集要焰口施食儀竟。

* 十類孤魂文

南無十方三世盡虛空界。常住佛法僧寶
上師本尊(臨時應入佛名)猛母明王世出世間護法善
神。慈悲廣大誓願弘深。威力難量盡知盡見。
願作證明哀愍護念。

法界地府獄中閻羅天子。十八獄帝三十大
王三十三王三十六王。十八獄主牛頭阿傍
馬頭羅剎。主命主攝無毒鬼王。九位二十四
司助王。小臣掌部首領執杖。主淨主水主鐵
主土主火。善惡童子一切功曹獄吏。騬馬執
鎗一切羅叉。又地上檢察者帝釋四王太子
諸將。六齋八王三十二忍臣。四忍大王五道
大神。又十類孤魂者。

第一法界一切守疆護界。陳力委命軍陣相
持。為國亡身官員將士兵卒孤魂眾。

第二法界一切負財欠命。情識拘繫生產致
命。冤家債主墮胎孤魂眾。

第三法界一切輕薄三寶。不孝父母。十惡五
逆邪見孤魂眾。

第四法界一切江河水溺。大海為商。風浪飄
沈採寶孤魂眾。

第五法界一切邊地邪見致命蠻夷孤魂眾。

第六法界一切拋離鄉并客死他州。無依無
托游蕩孤魂眾。

第七法界一切河井刀索赴火投崖。牆崩屋
倒樹折嵓摧。獸咬虫傷橫死孤魂眾。

第八法界一切獄中致命。不遵王法。賊寇劫
盜。抱屈㘅冤。大辟分屍犯法孤魂眾。

第九法界一切奴婢給使。懃勞陳力。委命貧
賤孤魂眾。

第十法界一切盲聾瘖瘂足跛手𤷄。疾病纏
綿癰疽殘害。鰥寡孤獨無靠孤魂眾。

又法界面然鬼王所統。薛荔部多百億河沙
餓鬼。非我見聞有名無名塵沙種族人間。依
於草木附彼城隍。㘅冤魂識品物精靈。自殘
自盡軍陣亡身。無依無托遣骸暴骨。乏祭餒
魂魑魅魍魎。幽魂滯魄靈響等眾。又有大
力鬼妖魅鬼惱人鬼。內障鬼外障鬼無礙鬼。
又有九類十類三十六類鬼眾。惟願佛法僧
寶力。法界緣起力。大悲觀音力。深願地藏力。
今我所觀功德力。祕密呪印加持力。稱七如
來名號力。誦經法會善根力。今皆召請法界
孤魂餓鬼種類。一切眷屬如雲而集。變此飲
食於虛空中遍滿法界。一切山原大地涌出
清冷之池。所有碧沼江河變成廣大乳海。十
二類生法食飽滿。二十五有樂具資圓。三業
澄明六根清淨。身心輕安清涼快樂。福智增
輝所求願滿。歸依三寶發菩提心。修菩薩行
得成佛道(眾等應和隨願所成)。

蓋以冥關路渺。苦海波深。若非密呪之功。曷
薦沈淪之魄。由是特建法筵。虔集僧眾。諷演
祕密真言。加持上妙法食。如斯勝利。普施無
邊。伏願鑊湯滾滾。變八德之蓮池。爐炭炎炎。
成六銖之香蓋。森森劍樹。為三會之龍華。岌
岌刀山。作五天之鷲嶺。銅汁銅柱。化甘露之
法幢。鐵磨鐵丸。作摩尼之寶座。牛頭獄卒。持
三善而證三身。債主冤家。解十纏而離十惡。
多生父母。從茲而入聖超凡。一切眾生。自此
而獲安獲樂。修習道友。隨喜檀那。悟本性之
彌陀。了唯心之淨土。普同法界。遍及有情。俱
沐良緣。齊成佛道者矣。

* 三歸依讚

志心信禮佛陀耶兩足尊。三覺圓萬德具。天
人調御師(啞吽)凡聖大慈父。從真界騰應質。悲
化。普竪窮三際時橫遍十方處。震法雷鳴法
鼓。廣演權實教(啞吽)大開方便路若歸依能消
滅地獄苦。

志心信禮達摩耶離欲尊。寶藏收玉函軸。結
集於西域(啞吽)翻譯傳東土。祖師弘賢哲判成
章疏。三乘分頓漸五教定宗趣。鬼神欽龍天
護。導迷標月指(啞吽)除熱真甘露。若歸依能消
滅餓鬼苦。

志心信禮僧伽耶眾中尊。五德師六和侶。利
生為事業(啞吽)弘法是家務。避囂塵常宴坐寂
靜處。遮身服毳衣。充腹採新茹。鉢降龍錫解
虎。法燈常遍照(啞吽)祖印相傳付。若歸依能消
滅傍生苦。