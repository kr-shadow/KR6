#+TITLE: 佛說療痔病經-唐-義淨
#+DATE: 2018-05-12 10:23:55
#+SOURCE: github.com/kanripo/KR6j0556 master fa3be0af                

No. 1325
佛說療痔病經

大唐三藏義淨奉　制譯

如是我聞：

一時，薄伽梵在王舍大城竹林園
中，與大苾芻眾五百人俱。

時，有眾多苾芻身
患痔病，形體羸瘦、痛苦縈纏，於日夜中，極受
憂惱。時，具壽阿難陀見是事已，詣世尊所，頂
禮雙足，在一面立，白言：「世尊！今王舍城多有
苾芻身患痔病，形體羸瘦、痛苦縈纏，於日夜
中，極受憂惱。世尊！此諸痔病，云何救療？」

佛
告阿難陀：「汝可聽此《療痔病經》，讀誦受持、繫
心勿忘，亦於他人，廣為宣說，此諸痔病，悉得
除差。所謂：風痔、熱痔、癊痔、三合痔、血痔、腹中
痔、鼻內痔、齒痔、舌痔、眼痔、耳痔、頂痔、手足痔、
脊背痔、屎痔……遍身支節所生諸痔，如是痔瘻，
悉皆乾燥、墮落、消滅，畢差無疑。皆應誦持如
是神呪。」

即說呪曰：

「怛姪他　揭賴米　室利　室利　魔揭室至　三磨󱀥都　莎訶􂦦

「此呪丹藏云：(丹藏云)

「怛姪他　頞闌帝　頞藍謎　室利鞞　室里
室里　磨羯失質　三婆跋覩　莎訶

「阿難陀！於此北方，有大雪山王。中有大莎羅
樹，名曰『難勝』。有三種華：一者初生、二者圓滿、
三者乾枯。猶如彼華，乾燥落時，我諸痔病亦
復如是，勿復血出，亦勿膿流，永除苦痛，悉皆
乾燥。又復若常誦此經者，得宿住智，能憶過
去七生之事。呪法成就，莎訶。」

又說呪曰：

「怛姪他　占米　占米　捨占米　占沒儞　捨
占泥　莎訶」

佛說是經已，時，具壽阿難陀及諸大眾，皆大
歡喜，信受奉行。
佛說療痔病經