#+TITLE: 二曜金剛合璧--通源
#+DATE: 2016-06-11 12:31:02
#+SOURCE: github.com/kanripo/KR6v0089 master 48ba1c7b                


* 二曜金剛合璧

整理者　通源


〔題解〕


《二曜金剛合璧》，民間流傳的反映日曜崇拜與月曜崇
拜的文獻。作者不詳。一卷。

該文獻包括《佛說日光經》、《佛說太陽經》、《佛說月光
經》、《佛說太陰經》、《金剛般若波羅蜜經纂》等五種「經典」。
合刊為一冊。書中有出經記云：


是經降於同治六年二月朔。有雲陽之楊尚一得之古剎灰
塵中。一見忻然，便捐資重刊。並將《金剛經》翻刻於後，
合為一卷云。

會極山人張君一校刻

鳳嶺樵夫張大勳恭錄


由此可知，該冊的主體部分－－《佛說日光經》、《佛說
太陽經》、《佛說月光經》、《佛說太陰經》等文獻產生於清代，
原本應為乩書。其後雲陽楊尚一將上述關於日曜、月曜崇拜
的四種文獻與久已流傳於民間的《金剛經纂》合併刊刻，故
稱「二曜金剛合璧」。

日曜崇拜與月曜崇拜本是民間的信仰形態，在我國有著
悠久的歷史傳統。清代，儒釋道三教合一已經成為中國民間
思潮的主流，在三教合一思潮的籠罩下，二曜崇拜也呈現新
的形態。加之明清兩代，乩書特盛。乩書與民間的種種信仰
形態相互影響，對民間宗教的產生與發展，予以較大的刺激。
這就是本文獻在內容上表現為民間信仰與儒釋道三教合一
思想相結合，而在形式上表現為乩書的原因。宋以後，我國
佛教中的信仰性成份日益加重，迨至明清，呈現出種種与前
不同的形態。而《二曜金剛合璧》為我們研究清代佛教提供
了不可多得的資料。

同冊之《金剛經纂》，最早見於敦煌遺書。《藏外佛教文
獻》第一輯已經整理發表。但本冊所收《金剛經纂》與第一
輯已經整理發表者文字有異同，應為該文獻的後期流傳形
態，已形成異本。故再次錄文，以供研究。

整理者所見之《二曜金剛合璧》為清宣統元年（1909）
刻本，封面正中有「二曜金剛合璧」大字一行，上首為小字
「宣統元年重鎸」，下首為小字「天竺庵藏版」。由私人收藏。
此處根據原書錄文。無校本。





* 〔錄文〕


** 佛說日光經

志心皈命禮

赤陽炎帝，東極扶桑。洪濛剖而天地初分，陰
陽垂象；兩儀並而三才定位，宇宙開明。發普天之
和氣，金烏散彩而照耀乾坤；掩眾星之光芒，玉衡
璇璣而運行晝夜。按遲留伏逆之遷移，回凶作吉；
轉否去泰來之氣運，改禍成祥。化育普天，陶鎔品
彚。恩覃率土，萬物回春。星應帝都，為天左目。

大悲大願大聖大慈日宮炎光太陽帝君日宮皇極
天尊。

「　南無日光菩薩向東來，
　天地日月九重開。
　十萬八千諸寶塔，
　菩薩盡在兩邊排。
　腳踏烏雲裏，
　青蓮遍地開。
　頭頂無量寶塔，
　眼觀娑婆世界。
　耳聽諸佛說法，
　身披金龍袈裟。」


若有善男子、善女人，唸得《日光經》一卷，
準得《金剛經》十卷。

「　每日清晨唸一卷，
　生死不墮地獄門。
　一來報答天和地，
　二來報答父母恩。
　天羅神、地羅神，
　人離難，難離身，
　一切災難化為塵。
　南無日光菩薩摩訶薩。」




** 佛說太陽經


「　太陽經，
　太陽經，
　太陽出現滿天明，
　曉夜行來不住停。
　行得快來催人老，
　行得遲來不留存。
　家家門前都走到，
　眾生糊塗叫小名。
　惱了太陽歸山去，
　餓死黎民苦眾生。
　天上少我無晝夜，
　地下少我無收成。
　位位神聖有人敬，
　那個敬我太陽君？
　太陽冬月十九生，
　家家唸佛點明燈。
　有人傳我太陽經，
　闔家大小免災星。
　無人傳我太陽經，
　眼前就是地獄門。
　南無統世諸光佛，
　傳與善男信女聽。
　每日清晨唸七遍，
　永世不進地獄門。
　一門男女增福壽，
　七代祖宗早超昇。
　所求事事皆遂意，
　千祥雲集福駢臻。
　南無統世諸光佛。」




收經偈


「　太陽天子大威神，
　天上人間現一輪。
　冷暖溫和皆氣候，
　不分冬夏自調勻。」





** 佛說月光經


志心皈命禮

金華素曜，西極廣寒。太極判而陰陽始分，開
明晝夜；五行列而八卦定位，數合周天。陽長陰消，
玉兔煉長生之藥；東升西墜，金蟾含吐納之功。透
川澤之靈明，映虛室而生白。聚山河之秀氣，瑩皎
潔以騰輝。一輪圓滿，徹有礙以皆通；萬壑流輝，
遍無幽而不燭。仁敷率土，九夜沾恩；惠發普天，
群生荷澤。星應阿房，為天右目。

大悲大願大聖大慈月府素曜太陰星君月宮正一
天尊。




** 佛說太陰經


「　混沌初開即有我，
　我是天上月光神。
　兩儀自判分日月，
　日掌陽來我掌陰。
　陰陽配合從孝順，
　孝順如來掌乾坤。
　上掌三十三天界，
　下照十八地獄門。
　家家戶戶都走到，
　那個山林不去行。
　五湖四海皆照耀，
　萬國九州盡游尋。
　一更一點初出土，
　滿天星斗讓光明。
　行人坐客欣賞玩，
　無個敬我太陰神。
　二更二點睡沉沉，
　我在天上正奔騰。
　晝夜轉旋無敢慢，
　時刻周流未差分。
　三更三點冷冰冰，
　嚴霜繁露透衣襟。
　風寒雨急都不避，
　一心祗念我身靈。
　四更四點向西行，
　二十八宿更精瑩。
　大千世界誰憐憫，
　形隻影單走輕雲。
　五更五點天又明，
　扶桑樹杪日光臨。
　太陽出現我纔轉，
　一夜千勞萬苦辛。
　祗有諸佛有人敬，
　那個敬我太陰神。
　世間草木皆賴我，
　五穀非我不生成。
　不是我生甘露水，
　獨陽不長古今聞。
　太陰正月初六生，
　善男信女要心誠。
　一柱清香一盞燈，
　消災免難福自申。
　若人不敬月光神，
　瘟疫疾病降臨身。
　善男敬我月光神，
　金榜題名做貴人。
　善女敬我月光神，
　紅蓮岩上聽經文。
　官宦敬我月光神，
　位祿名壽得高陞。
　世人敬我月光神，
　福祿綿綿蔭子孫。
　五十二句真妙經，
　一十二月記在心。
　善男信女念數遍，
　千祥雲集百福臻。
　志心常念普光經，
　普光菩薩月光經，
　月光菩薩普光經，
　手掌素珠口念經。
　上方下方念一遍，
　直到西方佛惠生。
　有人念得月光經，
　猶如庫內積黃金。
　積得黃金拿不去，
　臨行記得兩卷經。
　遮我身，護我形，
　災離難，難離身。
　一切災殃化為塵。
　上搭金橋金寶殿，
　一朵蓮花火內生。
　字多不過二十五，
　準得華嚴一藏經。
　南無月光菩薩摩訶薩。」




收經偈


「　願以此真經，
　普及於一切。
　誦經保平安，
　消災增福壽。」



鄧真人讚曰：

「　至哉陰陽二星君，
　普照川澤不徇情。
　東昇西墜無敢慢，
　三曹賴此以香馨。
　為爾塵世忤逆輩，
　罔知報恩反賤輕。
　濁氣直衝宮府內，
　薄蝕日月大劫臨。」



二曜星君經終




奉請八大金剛

奉請青除災金剛

奉請辟毒金剛

奉請黃隨求金剛

奉請白淨水金剛

奉請赤聲火金剛

奉請定除災金剛

奉請紫賢金剛

奉請大神金剛


奉請四菩薩

奉請金剛眷菩薩

奉請金剛索菩薩

奉請金剛愛菩薩

奉請金剛語菩薩




** 金剛般若波羅蜜經纂


如是我聞。

善男子、善女人受持讀誦此《經纂》一卷，如
轉《金剛經》三十萬卷。又得神明加護，眾聖提擕。

國建大曆七年，毗山縣令劉氏女子，年一十九
歲，得病身亡。至五七日，引見閻羅。天子問曰：「一
生以來，作何功德利益？」女子答曰：「自從七歲以
來，常受持《金剛般若波羅蜜經》，至今不闕。」天
子再問曰：「何不念《金剛經纂》？」女子答曰：「緣
世上無本。」

天子言曰：「善哉！善哉！特放汝還陽活，壽命
百歲。諦聽吾言，分明記取。歸還陽間，於濠州鍾
離寺石碑上仔細抄錄，精勤持念，得無量福報，無
邊功德，壽命延長。若勸人書寫、讀誦、流布遐邇，
功莫大焉。」

此是天子囑言，遂令女子再却還魂，使往濠州
鍾離寺尋覓，果見一石碑。上分明從「如是我聞」
至「信受奉行」。都計五千八百二十四字，六十九
「生」，七十九「佛」，八十三「相」，五十三「世尊」，
八十八「如來」，二十三「金剛」，四十「菩薩」，一
百三十八「須菩提」，一十三「善男子、善女人」，
三十八「何以故」，四十二「心」字，四十六「眾生」，
六個「所以者何」，三十「於意云何」，七個「四句
偈等」，三十一「不」，二十六「此」，二十七字「可」，
二十「阿耨多羅三藐三菩提」，二十一「當」，二十
一「布施」，一十八「福德」，一十一「微塵」，七個
「恒河沙」，七個「三千大千世界」，八個「三十二
相」，九「功德」，九「莊嚴」，十個「受持讀誦」，
八個「白佛言，世尊」，七個「若復有人」，二「是
樂阿蘭那行」，二「釋迦牟尼」，二「摩訶薩」，二句
「如來不應以具足色身見」，三個「其福勝彼」，三
句「為他人說」，三個「所得功德」，一十三「波羅
密」，四「成就」，三個「於此經中」，四「燃燈佛所」，
四「為他人說」，四「降伏其身」，四「如是」，四「須
陀洹」，四「斯陀含」，四「阿那含」，八「阿羅漢」。
此是四果四向。「仙人昔為歌利王割截身體，如我往
昔，節節支解」。「時若有我相、人相、眾生相，壽
者相」。二「無我見、人見、眾生見、壽者見」，三
「比丘尼」，數內七十一「者」，七十三「以」。

此《經纂》，按大藏《寶積經》內錄出。若有人
看一卷，如轉《金剛經》三十萬卷。摩訶般若波羅
密、行深般若波羅密、消災般若波羅密、禪定般若
波羅密、智慧般若波羅密、精進般若波羅密，每日
淨心唸十卷，積福壽而無涯矣。


金剛般若波羅密經纂終



收經讚

「　金剛妙典，
　舍衛祗園，
　給孤長者佈金田。
　祗陀發心虔功德，
　無邊福壽廣增延。」


「　三十二分，
　應化非真，
　為人演說大乘經。
　四句妙難倫證悟，
　無生大地放光明。」


「　三身調御，
　海會祗園，
　解空長老起根源。
　三十二真詮四句，
　幽玄唱誦利人天。」


「　金剛般若，
　洞爍群昏，
　不住四相與三心。
　是名
本來真寂靜，
　常存步步現金身。」


「　金剛妙典，
　功德難宣，
　四句妙義廣無邊。
　空生信力堅無說，
　無傳應作如是觀。」


南無般若會上佛菩薩。



又補闕

「　□白字納昧字過，
　語□真，
　漏字多。
　意不□心即，
　錯謬誦經添罪多。
　香花淨水誠心意，
　補闕圓滿罪消磨。
　諸佛菩薩求懺悔，
　唵！伽囉地野，莎婆訶。
　補念三五七遍。」



「　願以此功德，
　普及於一切。
　我等與眾生，
　同昇極樂國。」



〔錄文完〕