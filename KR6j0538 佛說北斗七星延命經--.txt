#+TITLE: 佛說北斗七星延命經--
#+DATE: 2018-05-12 10:23:54
#+SOURCE: github.com/kanripo/KR6j0538 master dd076e1a                

No. 1307
佛說北斗七星延命經

婆羅門僧將到此經唐朝受持















<img:>














　イ

子生人。向此星下生。祿食黍。有厄宜供養
此經及帶本星符。大吉。

　ロ

丑生亥生人。同向此星下生。祿食粟。有厄宜
供養此經及帶本星符。大吉。

　ハ

寅生戌生人。同向此星下生。祿食粳米。有厄
宜供養此經及帶本星符。大吉。



　ニ

卯生酉生人。同向此星下生。祿食小豆。有
厄宜供養此經及帶本星符。大吉。

　ホ

辰生申生人。同向此星下生。祿食麻子。有厄
宜供養此經及帶本星符。大吉。


　ヘト

巳生未生人。同向此星下生。祿食大豆。有厄
宜供養此經及帶本星符。大吉。


　チ

午生人。向此星下生。祿食小豆。有厄宜供養
此經及帶本星符。大吉。

南無貪狼星。是東方最勝世界運意通證如
來佛。

南無巨門星。是東方妙寶世界光音自在如
來佛。

南無祿存星。是東方圓滿世界金色成就如
來佛。

南無文曲星。是東方無憂世界最勝吉祥如
來佛。

南無廉貞星。是東方淨住世界廣達智辨如
來佛。

南無武曲星。是東方法意世界法海遊戲如
來佛。

南無破軍星。是東方琉璃世界藥師琉璃光
如來佛。

若遇行年災厄禮此經七拜。

爾時佛告文殊師利菩薩。所說此經。有大威
神有大威力。能救一切眾生重罪能滅一切
業障。若有比丘僧比丘。宰官居士善男子善
女人。若貴若賤大小生命。皆屬北斗七星所
管。若聞此經受持供養轉讀。勸於朋友親族
骨肉受持者現世獲福後世得生天上。若善
男子善女人。或先亡過者墮於地獄。或受種
種苦楚。若聞此經信敬供養。即得先亡離於
地獄。生於極樂世界　若有善男子善女人。
或被鬼魅所侵邪魔所嬈。惡夢怪異魂魄驚
恐。若聞此經受持供養。即得魂魄安寧。永無
恐怖　若善男子善女人。或有仕官身役善
發征行。若遇此經信敬供養。即得仕官高遷
甚大吉　若善男子善女人。或是疾病纏身。
欲求輕差。當於淨室燒香供養此經。疾病痊
瘥　若善男子善女人。欲得進達及以出行
經紀。求財稱遂興生貨賣。若遇此經信敬供
養。即得求財稱遂出入大吉。若有善男子
善女人。或養蠶虛耗六畜不安。即於淨室燒
香供養此經。即得田蠶遂意六畜孳榮。永無
損失亦無災障　若有女人懷胎難月。若遇
此經信敬供養。即一得母子分解厄難消除。
所生兒女。皆得端正長命果報　若善男子
善女人。須知北斗七星管人生命。一生之中
所有災厄。官事口舌釜鳴百怪。若遇此經信
敬供養。一無妨害　爾時文殊師利言善男
子善女人恭敬信受作禮而散。
佛說北斗七星延命經

(薄草決十七本命下。引用此經。今年幸得栂尾山法鼓臺傳習之本於洛北福勝密寺。施國訓鑄版。于時享
和二歲次壬戌紀號仲夏月沙門快道記豐山小池坊輪下總持院　　一挍加筆訖慈順)。