#+TITLE: 供養護世八天法-唐-法全
#+DATE: 2018-05-12 10:23:54
#+SOURCE: github.com/kanripo/KR6j0526 master 4dc42331                


No. 1295
供養護世八天法

青龍寺沙門法全集

蘇婆呼經云。修真言行者。日日供養護方天
神。則無災難。於道場外八方。敷茅草或荷葉。
或塗圓壇為十位。於帝釋左右安梵天地天。
若道場外無置位處。即於道場前閑淨處為
方界。於中在八方。中央安置梵天地天。以施
十方天。食應用雜粥。所謂粳米油麻。先置一
淨葉令極清淨。香美盛一器中。每坐先置一
淨葉或淨荼椀。先以淨瓶盛香水。然後䠒
合掌。召請十方世天。

謹請東方憍尸迦天主與諸眷屬來降於此。
我所辨供願垂納受。

謹請東南方火天山等與諸眷屬來降於此。
我所辨供願垂納受。

謹請南方琰摩天主。羅剎主。天部多天王。水
天龍王。風神王等。多聞天王。伊舍那天王。大
梵天王。

謹請地居所有諸大神王與諸眷屬來降於
此。我所辨供願垂納受。

伏願冥加衛護於我。心想本方諮白。

退請。次以梵名請世天。

東北伊舍那眷屬部多眾戟印三昧拳火竪屈
風背。伊舍那真言曰。

曩莫三(去)滿多沒馱喃(引)嚕(心)捺囉(二合)野娑嚩
(二合)賀(引)

觀想護方天王各從天宮降臨來此。依本方
位摽心令住。

帝釋印。內縛二風申如針。帝釋天王真言曰。

曩莫三(去)滿多沒馱喃(引)鑠吃羅(二合)也娑嚩(二
合)賀(引)

火仙。定掌火空相捻三角。惠竪四輪空度橫
在掌中。風屈三召。火天真言曰。

曩莫三滿多沒馱喃阿𣝅曩(二合)曳娑嚩(二合)賀

焰摩。定惠合地風背入月。焰摩王真言曰。

曩莫三滿多沒馱喃縛(無背反)嚩娑嚩多野(二合)娑
嚩(二合)賀

羅剎恐怖形。西南方持刀。真言曰。

曩莫三曼多沒馱喃羅(入)吃察(二合)娑地跛多
娑嚩(二合)賀

水天執羂索。真言曰。

曩莫三滿多母馱喃阿播鉢多曳娑嚩(二合)賀

縛庾風天憧智拳地水竪。風天真言曰。

曩莫三曼多沒馱喃嚩(引)野吠娑嚩賀

多聞虛心合二地入掌交。空竪風側屈一寸
不相著。多聞天王真言曰。

曩莫三滿多母馱喃味室囉(二合)摩拏野娑縛
賀

梵天持紅蓮三昧空持水。梵王真言曰。

曩莫三滿多母馱喃鉢羅(二合)若鉢哆曳娑縛
賀

地神持寶瓶。地神真言曰。

曩莫三曼多母馱喃鉢囉(二合)體(丁以反)吠曳娑
嚩(二合)賀

日天福智仰水入空持剎火輪欲相並水火自
相持。真言曰。

曩莫三滿多母馱喃阿儞怛也(二合)野娑嚩(二合)
賀

月天三昧手持於白蓮華。空捻火初節。真言
曰。

曩莫三曼多母馱喃戰捺囉(二合)野娑婆賀

稱名敬白。護方天王十二宮神。九執大天二
十八宿。業道冥宮本命宿主。我今遇此災變。
某事相凌敬謝天眾。順佛教勅。受我迎請。悉
來赴會響此。單誠發歡喜心。為我某甲息除
災障。增長福壽。或云。從今日起首習真言。我
承大聖護念力故。拔濟我等一切有情輪迴
苦業。唯願護世天主遊空宿曜。順佛教令輪
施我無畏令安樂住。

次應供養淨香水。寫少水葉上以獻。真言曰。

唵阿密哩(二合)帝吽泮吒

塗香真言曰。中名指彈少塗香獻淡。

曩莫三曼多沒馱(引)喃(引)尾戍馱誐□納婆(二合)
嚩娑嚩(二合)賀

花鬘真言曰。相反仰蓮掌置額右旋轉。

曩莫三滿多沒馱喃摩賀(引)妹怛哩也(二合)毘
庾(二合)訥􂟶帝娑嚩(二合)賀

焚香真言曰。地水火相背。二風側相合。空捻
風輪上節開。

曩莫三滿多沒馱喃□摩馱怛嚩(二合)拏􂟶帝
娑嚩(二合)賀

飲食真言曰。密合。

曩莫三滿多沒馱喃阿囉囉迦囉囉末隣(上)捺
娜􂛀沫捺禰摩賀沫瀝娑嚩(二合)賀

燈明真言曰。右羽為拳竪。火輪空押風捻火
中節。

曩莫三滿多沒馱喃怛他(引)􂟶多(引)囉􂦔(二合)娑
叵(二合)囉儜嚩婆(引)娑曩誐誐􂦕那哩也(二合)娑
嚩(二合)賀

虛空藏菩薩普供養真言曰。

曩莫薩嚩怛他􂟶帝驃(一)尾濕嚩(二合)目契弊
薩嚩他欠􂦖娜􂟶帝娑頗(引)儞𤚥誐誐娜鉤娑
婆(二合)賀

觀想護方天王各從天宮降臨來此。依本方位
摽心令住。稱名敬白。護方天王十二宮神。九
執大天二十八宿。業道冥宮本命宿主。我今
遇此災變。某事相凌敬謝天眾。順佛教勅。受
我迎請。悉來赴會響此。單誠發歡喜心。為我
某息除災障。增長福壽(或云。某從今日起首若干日來。誦某真言。其間守
護道場。滅除障難。餘事某白)我承大聖護念力故。拔濟我
等及一切有情輪迴苦業。唯願護方天主遊
空宿曜。順佛教令輪故施我無畏令安樂住。
請白了已。次應供養淨瓶香水葉上以獻。真
言曰。

曩莫三滿多沒馱(引)喃(引)印捺羅(二合)邪遏鉗

次以中名指彈獻少塗香以獻即言獻淡。

次以一花置之於坐次。献花名補澁(二合)甘(補甘反)
焚董□香。於座前梵語燒香。號之度(引)補甘
(二合)。

次卒一杓粥置於葉上。又言未臨。次用小蠟
燭𢮿在粥上。梵云儞(引)補甘(二合)布(引)惹室哩
(二合引)泥(去)嚩補怛囉(二合)寫扇底俱嚕娑嚩(二合引)
賀。

每位從水至燭獻畢然向。其次其燭作意獻
諸位。未遍已來莫令燭滅。或須助伴驅使數
人。各執一事以祇供。若一一自取。恐燭不
終法事似不吉祥。再白求事。或可施繞。或復
安坐。念大吉祥真言三七遍。又念佛慈護真
言一百八遍。將此持誦饒益諸天。願諸天樂
轉更增勝。供獻之間多不如法。唯願慈悲施
我歡喜。師應執爐遍乞歡喜求請無災。說偈
□明發遣天主諸天自在威神力。今□求者
速成就。唯願天主還本宮後。若請時垂哀赴。

唵(引)吉里吉里嚩日羅(二合)目娑嚩(二合)賀(引)

次施一切鬼神食。蘇婆呼經云。復次蘇婆呼。
若念誦人欲得成就作持諸法令無障難得悉
地者。以諸飲食祭祀諸天修羅藥叉龍王迦
嚕拏共命鳥羯吒布單那乾闥婆部多諸鬼魅
等。或居地上或處虛空。令念誦人無諸難事。
意願所求皆悉滿足。真言契印牢結護。右膝
著地啟請言曰。

居妙高山諸天部多。居歡喜園及餘天宮。或
居日月。或居河海或陂澤泉井。或居村落。或
居神廟。或居空室。或居天室。或住伽藍制帝。
或居外道草菴。或居家室。或居庫藏。或住街
巷。或居四□道邊。或依獨樹。或在大路。或住
塚間。或居屍多林。或寄住大林。或居師子
大虫遊行之處。或住大砂磧中。或居海洲諸
上妙處。一切諮居與諸眷屬降臨來此。我所
營辨花鬘塗香飲食及妙燈明。願垂影嚮。我
所求願事滿足。其果即以銅器或淨瓫。置種
種甘美飲食菓子甜脆等。皆須擘碎。誦施焰
口餓鬼食真言。起慈悲心。己手按盆。加持三
二七遍。又念妙色身如來真言。加持水灑。又
念普供養印明。至誠運求所禮花香飲食廣
多細妙。又念偈曰。

「　以我所修福
　普霑於鬼趣
　食已免飢苦
　捨身生樂處」


即將障外或於宅□□方散施。或施長流水
中。施與無名□鬼神食之。真言曰。

曩莫三滿多母馱(引)南(引)印娜囉(二合)耶(二)仡哩
(二合)賀拏(二合)伊𤚥(引三)遏鉗(四)巘淡(五)補澁鉗
(補甘反)度(引)補甘(二合引)麼臨(八)儞(引)補甘(二合)布(引)若
室哩(二合引十)泥嚩補怛囉(二合)寫(十一)扇底俱嚕娑
嚩(二合引)賀(引十二)

總云。歸命諸佛及帝釋。受此遏伽塗香花鬘
燒香粥食及妙燈明供養。吉祥天子與某甲
作息災。福智增盛。吉祥圓滿。故言　娑嚩(二合
引)賀。

施十方天王真言印契等。

凡受諸法及一期念誦畢及護摩灌頂等。皆
須施諸天速得無難。頌曰。

「　觀心法界生
　成本忿怒壇
　三隅娜誐形
　猛熾徹梵天
　三部次□□
　引索四召請
　成身誦三遍
　或復一□□
　事畢發願已
　後結本方尊
　各誦本真言
　送聖護方天
　依法念誦畢
　歌讚發願已
　解界送聖天
　方出道場外
　八隅塗圓壇
　而為十聖位
　於帝釋左右
　置梵天地天
　或復於龍方
　梵地相對置
　日天月天位
　曜宿皆隨轉
　中位觀四臂
　不動忿怒王
　兩手金剛拳
　風地曲如鉤
　以安口兩邊
　右鉤左持索
　須彌山為坐
　身外現八峯
　利銳金剛輪
　洪滿紺青色
　蓬頭垂髮索
　威焰如劫燒
　勢如􂟶嚕拏
　赫奕無能對
　魔羅及鉢底
　攝怖而奔竄
　乘昔大誓力
　現茲暴惡形
　吞嘩諸障惱
　安慰修行者
　布列方位已
　供養以雜粥
　以粳米油麻
　菉豆相和煮
　然於諸壇位
　各置一瓷器
　先以淨香水
　少傾於器中
　次奉以□□
　用指而彈指
　又奉諸名花
　次燒香□□
　然以一杓粥
　皆以殷重心
　各加持三遍
　次執小蠟燭
　用攝於粥上
　事未畢已來
　此燭勿令滅
　於圓寂字上
　加所求願言
　聖力密加持
　所作皆悉地
　斯乃助修行
　獨期願亦得
　若欲請施時
　標心令安位
　依法而供養
　決定無疑念
　願者皆成就
　九執日為主
　諸宿月為主
　梵地沒捺囉
　今當次第說
　八葉鉢頭摩
　沒囉賀摩印
　十度如閼伽
　地天沒捺囉
　以定握惠腕
　惠竪舒五輪
　空輪入月橫
　風狀鉤來去
　火天請送印
　將禪捻戒度
　向外以三彈
　是遣沒捺羅」


真言如經說。

梵名歎如來十號功德

怛他誐姤(如來)囉翰(應供)三藐三母馱(正遍知)尾儞
耶(二合月)□□(行)播拏(足)索誐姤(善逝)路迦□□
姤拏怛囉(二合無上士)補嚕灑娜􂛀耶些羅體(調御丁以反)
捨些跢(丈夫)泥嚩(天)難者摩拏史耶(人)南者母度
(佛)薄誐鑁(世尊)


天供次第

先於道場外。敷茅或蓮葉或青草等。塗圓壇
并辨備六種具蠟燭等。次著座三部被甲護
身。次加持香水(用枳里枳羅印明二十一遍。散灑四方供物等)次用羯磨
印加持七遍。次加持壇(用枳里枳羅明。七遍若二十一遍)次淨地
(如大儀)次五大願并陳事由。及誦般若經典饒□
□天等。次大輪金剛印明地壇等□觀想壇
中字變成獨古杵。杵變成四臂明王(如護摩說)次
四字明(如大儀軌)想本來住尊加被壇中尊冥合無
二也。次隨方召請誦大鉤召印明。真言曰。

曩莫三曼沒馱(引)喃(一)阿(去息呼)薩嚩怛囉(二合)鉢
囉(二合)底訶諦(二)怛他􂟶黨矩奢(三)昌地折哩也
(二合)鉢哩布囉迦(四)娑嚩(二合)賀(引)

次誦梵名勸請　次䠒誦漠語勸謁(如法全儀軌。若繁
者不誦好也)　次誦四智讚。

次捧閼伽奉獻不動明王　次座印。次網。次
炎。次塗花燒。如常念誦奉獻不動尊　次一一
供獻諸天等(隨方位各各可置一器每遏伽等日誦各各本明三　□□□□□□□□□□)。

次普供養明。次結印加持五處。次不動慈救
真言一百八遍。慇懃祈願數了。如前結護懺
悔。次事主天真言一百八遍。若一千八十遍。
可念為灌護施主也。次念如來慈護真言一
百八遍。又誦大吉祥天真言一百八遍(回向之義也)。

次後供養奉獻不動明王。次誦普供養明供
養明王□海會塵剎諸尊護世天等。次四智
讚及天龍八部讚。次迴向。次解界。如例一一
解。次閼伽。次發遣。次三部護身。如先初出道
場了。