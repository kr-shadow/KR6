#+TITLE: 一字佛頂輪王經-唐-菩提流志
#+DATE: 2016-06-11 12:28:57
#+SOURCE: github.com/kanripo/KR6j0126 master 7d62b444                


No. 951 [Nos. 950, 952]
一字佛頂輪王經卷第一

大唐南天竺三藏菩提流志譯

* 序品第一

如是我聞。一時薄伽梵在摩竭提國菩提樹
下金剛道場。成正覺處大寶帳中。其地寶帳
如來所感具足嚴淨。純以無量上妙珍奇。種
種莊嚴自然成顯。眾色交映出大光明。奇特
寶輪清淨圓滿。以無量色間雜莊飾。周遍場
地而顯現之。眾妙雜色寶蓋。幢幡光明晃曜。
七寶羅網妙香花纓彌覆其上。雨於一切無
極大寶。自在顯現諸所寶樹。枝葉光茂花鬚
妙香。佛神力故令此場地。廣博嚴淨光明普
照。一切奇特妙寶積聚。無量善根莊嚴道場。
其菩提樹高顯殊特。瑠璃為幹妙寶枝條。寶
葉垂布猶若重雲。雜色寶花互相間錯。大寶
摩尼以為其菓。樹光明照一切佛剎。種種現
化施作佛事。普現大乘一字佛頂輪王最妙
章句菩薩道教。佛神力故演出種種梵音妙
聲。讚揚如來一字明頂輪王呪無量功德。其
師子座金剛所成。高廣妙好。摩尼寶王而為
其臺。一切寶花奇妙寶珠間錯莊飾。真珠羅
網圍覆於上。諸莊嚴寶流光如雲。照燭十方
諸佛菩薩。顯現如來方便之教。

爾時世尊處于此座。於一切法成最正覺。知
見三世悉皆平等。其身赫奕放無量俱胝殑
伽沙數日輪光王。照明十方無邊無際一切
剎海諸佛道場。各於道場光明中。演一字
頂輪王一切法教。導化調伏一切有情。光遍
十方無處不至。過現未來一切諸佛所有神
變。於光明中靡不咸覩。一切佛土不思議
事。所有莊嚴悉亦顯現。

與大苾芻眾皆阿羅漢。能善調伏捨諸重擔。
盡有漏結無復煩惱。戒品清白心淨解脫慧
淨解脫。善修佛慧所作已竟。大得自在盡
獲己利。到於彼岸名稱普聞。其名曰具壽舍
利弗．具壽迦葉波．具壽那提迦葉．具壽伽耶
迦葉．具壽大迦葉波．具壽大目乾連．具壽滿
慈子．具壽孫跋難陀．具壽瑦波難陀．具壽
跋地利迦．具壽阿泥樓馱．具壽迦旃延子．具
壽摩訶俱郗羅．具壽憍梵鉢提．具壽大憍梵
鉢提．具壽孫那羅．具壽大孫那羅．具壽善現．
具壽憍陳如．具壽制底君惹羅．具壽羅睺羅．
具壽慶喜。如是大聲聞眾俱。復有無央數大
菩薩摩訶薩皆得成就諸波羅蜜。功德大海
深廣無際。如來行地一切智願甚深密教盡
已圓滿。善知有情一切所行。以金剛智如應
說法。巧入一切如來功德諸法大海。充洽於
身周遊一切佛剎海會。禮事供養諸佛如來。
一切諸地陀羅尼智辯才大海。皆已洞達。無
量無邊神通現化三摩地門。特達無礙。其名
曰。金剛幢菩薩摩訶薩。觀世音菩薩摩訶薩。
得大勢至菩薩摩訶薩。金剛密跡主菩薩摩
訶薩。金剛勝意菩薩摩訶薩。堅固意菩薩摩
訶薩。虛空無垢菩薩摩訶薩。離垢意菩薩摩
訶薩。普賢菩薩摩訶薩。無盡意菩薩摩訶薩。
虛空勝藏菩薩摩訶薩。超三界菩薩摩訶薩。
無勝持菩薩摩訶薩。治世間菩薩摩訶薩。天
冠菩薩摩訶薩。曼殊室利童子菩薩摩訶薩。
月光童子菩薩摩訶薩。不思慧菩薩摩訶薩。
虛空藏菩薩摩訶薩。除一切障菩薩摩訶薩。
大迅疾菩薩摩訶薩。彌勒菩薩摩訶薩。寶髻
菩薩摩訶薩。寶掌菩薩摩訶薩。善臂菩薩摩
訶薩。與如是等菩薩摩訶薩俱。

復有三千大千世界無量無數諸天天王。所
謂帝釋天王。大梵天王。焰摩法王。水天王。風
天王。多聞天王。蘇便麼天王。他化大自在
天王。那羅延天王。伊舍那天王。如是乃至光
焰天子。廣果天子。淨居天子。與如是諸天王
等。大威德者并其眷屬俱。復有無量百千諸
大成就呪仙。所謂成就輪呪仙。成就劍呪仙。
成就金剛杵呪仙。成就蓮華呪仙。成就鉞斧
呪仙。成就如來種族大明呪仙成就蓮華種
族呪仙。成就金剛種族呪仙。成就大自在天
呪仙。成就那羅延天呪仙。成就鬼母種族呪
仙。成就摩呼羅伽呪仙。成就迦樓羅呪仙。成
就龍呪仙。成就荼枳尼鬼呪仙。成就藥叉呪
仙。成就寶賢滿賢呪仙。成就多聞天王呪仙。
成就水天呪仙。成就梵天呪仙。與如是等成
就呪仙。大威德者而為上首俱。復有無量百
千如來族眾呪王使者。蓮華族眾呪王使者。
摩尼族眾呪王使者。金剛族眾呪王使者。與
如是等呪王使眾。大威德者為上首俱。

復有出世世間一切塔神。法神。虛空神。花菓
神滋味神。苗稼神。山神．海神．河神．洲神．城
神．邑神．宅神．街神．巷神．樹神．叢林神．屍陀
林神．宮殿神。與如是等諸大神王。大威德者
為上首俱。

復有百億日天子月天子星。宿天子等。大威
德者為上首俱。

復有一切天龍．藥叉．羅剎．乾闥婆．阿素洛。

伽樓羅．緊那羅．摩呼羅伽。畢舍遮鬼．步多
鬼．訶利諦鬼母等。大威德者為上首俱。

復有難儞濕婆羅鬼王為上首俱。主無量百
千諸鬼而為眷屬。又摩醯首羅天王為上首
俱。主無量百千瘧鬼而為眷屬。又荼枳尼鬼
王為上首俱。主無量百千荼枳尼鬼而為眷
屬。於眾會中。及有他方無量諸天天子。阿素
洛阿素洛子。大毘那夜迦等。大威德者為上
首俱。如是三千大千世界。一切諸天諸大呪
仙龍神鬼等。以佛神力。菩提樹處周圍五百
踰膳那。共集眾俱。會座而坐不相殘惱。

如來於時告彌勒菩薩摩訶薩。及諸菩薩摩
訶薩言。善男子此樹乃是一切菩提所莊嚴
樹。我最初坐此樹下時。則破四魔得證無上
正等菩提。汝等亦應坐斯地處。令汝當證諸
佛無上正等菩提。誥是語已寂然不動。

爾時金剛密跡主菩薩。以佛威德承是往昔
本所願力。即從座起偏袒右肩。整理衣服長
跪合掌。恭敬瞻仰白言世尊。我今啟問如來
應正等覺。一字佛頂輪王呪教。以何方便設
少功力。即得成就一切如來一字佛頂輪王。
出世世間無礙最勝大明呪法。圖畫像法澡
浴之法。加行印壇入三摩地。上中下法成就
法處。坐法臥法誦法持法。輪結印法祕密深
法。證神通法除業障法。大安隱法大豐饒法
降魔怨法。一切如來種族諸呪真實之法。自
灌頂法護摩壇法。諸時分法諸擇地法。乃至
廣盡一切有情及有情界。菩薩成就行法呪
法。令是贍部洲界一切有情得大安樂。是諸
有情以於一字佛頂輪王如來呪力。一切當得
作大佛事。由此因緣。贍部洲界一切有情得
大安樂。即能成就頂輪王法。及得成就一切
天一切天神種族呪法。一切龍一切龍種族
呪法。一切藥叉一切藥叉種族呪法。一切羅
剎一切羅剎種族呪法。一切乾闥婆一切乾
闥婆種族。呪法。一切阿素洛一切阿素洛種
族呪法。一切迦樓羅一切迦樓羅種族呪法。
一切緊那羅一切緊那羅種族呪法。一切摩
呼羅伽一切摩呼羅伽種族呪法。乃至世間
出世間法。盡皆成就無所障礙。為諸有情作
大歸處。除諸垢障成我呪法。及成觀世音菩
薩諸大菩薩大威德者印壇呪法。及成一切
如來所說無量種類難成印壇呪法處故。惟
願如來應正等覺。愍導有情為我演說。

爾時世尊告金剛密跡主菩薩言。善哉善哉
密跡主。汝能為當來一切有情作大利益。於
我問是一字佛頂輪王最上章句。成就一切
如來所說呪壇法等。令諸呪者住勤修趣。是
故密跡主汝當諦聽諦聽善思念持。我今為
汝分別解說一切如來一字佛頂輪王無上法
母。令諸佛子得法眼淨。我見往昔一切如來
已說。未來一切如來當說。我及十方現在剎
土一切如來今說。

爾時釋迦牟尼如來應正遍知明行圓滿善逝
世間解無上丈夫調御士天人師佛世尊。即
以佛眼。盡周觀察十方過現未來一切剎土。
一切有情有情界。及此三千大千世界一切
有情有情界。一一往昔發因願力善根處。告
諸菩薩摩訶薩言。善男子憶念一切如來一
字佛頂輪王呪。一切最勝大三摩地。最不思
議神通力處。是法能於一切世界作大佛事。
時諸菩薩摩訶薩。得佛教誥各思念於一字
佛頂輪王三摩地法。惟除觀世音菩薩金剛
密跡主菩薩。何以故佛神力故。

爾時世尊坐菩提樹下金剛福地。便入一切
如來一字佛頂輪王神變大三摩地。俱時十
方現在剎土一切如來。皆坐菩提樹下金剛
福地。亦各同入一切如來一字佛頂輪王神
變三摩地。當時世尊入是神變三摩地時。盡
周憶念十方三世一切剎土一切有情有情
界。及此三千大千世界一切有情有情界。即
以無量俱胝殑伽沙等大劫所修積集。布施
淨戒安忍精進靜慮般若苦行無邊善根。從
三十二大丈夫相。放大光明。所謂頂上眉毫
眼耳鼻鬢頰脣口齒。齗齶牙頷肩肘臂手。胸
乳心臍胸上相字。髀膝脛踝腕掌背指。如來
千輻轉輪法印。如來如意印如來槊印。如來
錫杖印如來心印。如來難勝奮怒頂輪王三
摩地難勝印。如來大慈如來大悲。如來三摩
地如來無畏。授眾記別如來大明呪王。如是
相處一一各放無量種光。其光各有種族光
明圍繞莊嚴。最於頂上出放無量無數奇特
殊勝百千光明。其光各有種種雜色。所謂青
黃赤白紅雜色光。是光晃曜遍照十方無量
無數種種佛剎。及此三千大千世界一切地獄
傍生諸界黑業有情。一切罪惱盡皆銷滅。一
切行化持呪菩薩。遇斯光者悉皆成就。如斯
現者盡是如來無量大福。光照滋澤現不思
議。經須臾時作大利樂。拔諸有情一切苦業。
光復映蔽殑伽沙數一切佛剎。一切魔界魔
之宮殿魔所光明。是等世界光皆遍照。上至
有頂下至阿毘地獄。是中有情遇斯光者。各
相警慰身心愉喜。其光還來繞佛三匝。各復
本相。

是時釋迦牟尼如來放斯光已。從三摩地安
徐而起。觀諸佛剎及觀會眾。如師子王誥金
剛密跡主菩薩言。汝今諦聽一字佛頂輪王
大明呪王。佛眼呪王。四瑦瑟膩灑明呪呪
王。此等呪王是如來手。是如來脣是如來口
轉法輪王。施大濟利一切有情。若此世界
一切菩薩摩訶薩等。及諸苾芻苾芻尼瑦波
索迦瑦波斯迦。諸族姓男娭姓女等。具能
依法。讀誦受持如是一字佛頂輪王大明呪
者。所有一切諸天世人種種神鬼。悉無能害
作諸破壞。是人當得一切安壽。無量福樂行
大慈悲。住不退地無諸惱疾。火不能害水不
能溺刀不橫害。毒藥毒蛇亦不中害。我此一
字出生三摩地頂輪王呪。若有新學大乘菩
薩摩訶薩及諸人等。信向誦持書寫佩者。則
得安隱。為諸無量大威德天常擁護之。諸惡
天龍毘那夜迦不相障惱。若書寫者。當淨洗
浴著鮮潔衣。如法齋戒坐於壇側。樺木皮
上雄黃書呪。施諸苾芻及苾芻尼。置袈裟角
恭敬佩之。若有國王王族妃后大臣僚佐諸
族姓男族姓女等而樂佩者。各戴頭上或繫
項上。或腕臂上則得安隱。除諸障惱魍魎厄
疾。常為諸天觀敬讚歎。當不墮於諸惡道界。
密跡主是大呪王。亦能滅諸災星變怪作大
安樂。亦能攝伏一切天龍八部神鬼。亦能成
就當諸呪者無上業緣。

復誥金剛密跡主菩薩言。是一切如來白傘
蓋佛頂輪王呪。高頂輪王呪。勝頂輪王呪。光
聚頂輪王呪。同等住於一切如來三摩地中。
神力皆等無量廣大。猶不能及一字佛頂輪
王最上大三摩地明呪之力。是呪何故最上無
等。假如來佛眼明呪。佛毫相呪。摧碎頂輪
王呪。難勝奮怒王呪。合說是呪。以此因緣得
名最上無等等侶。又從大悲大丈夫大師子
吼。一切諸大菩薩摩訶薩等不能摧壞。一切
諸佛神通威德慶護加被。作大智光破諸黑
暗。堅深淨慧能作吉祥福相威德世間最勝。
無垢清淨勇猛堅固。現四無畏能作離生四
無礙智四念住智無忘失智廣大無量。能作
無間金剛十力大光威德。滅諸垢障入諸佛
智。能作一切諸大菩薩萬行功德如來相好
一切智智。能作一切勇猛寂靜法定法幢高
無障礙大威德處能與一切。業惡有情作道
聖諦大慈大悲大喜捨處。能現一切如來神
力無上菩提大明鏡智三摩地處。

爾時世尊為顯一字佛頂輪王大威德力。欻
變身相如大轉輪王。具足七寶眷屬圓滿一
時顯現。一一寶中各放大光輪照無邊。一切
法寶俱時出現。放雜寶光。是大轉輪王坐於
座上。身容赫奕放種種光。映照一切如鎔金
聚。即說一字佛頂輪王呪曰。

娜(乃哿反下同)莫縒(蘇哿反下同)曼嚲(多可反下同一)勃馱南(二)
唵(二合)𤙖(三)勃琳(琳字重彈舌呼二合)𤙖(四)

爾時如來說是呪時。殑伽沙等三千大千世
界。一時六返震動。如贍部洲旋嵐猛風。吹
諸叢林草木動等。是中一切蘇彌山王亦皆
大動。一切河海盡皆涌沸。以佛神力一切魔
宮大火遍起。是中諸魔為火所逼。悉皆惶怖
稱佛歸依。一切地獄苦皆消息。會中有情各
及眷屬。無有一能闚瞻仰者。是會一切諸大
菩薩。如彌勒等亦無有能闚瞻觀者。其觀世
音菩薩金剛密跡主菩薩。以佛威神欻然之
間悶亂躄地。是時彼諸大威德天。所謂大自
在天那羅延天帝釋天俱癈羅天婆魯拏天
焰摩法王。乃至一切諸天天神一切神鬼大
威德者。所執輪戟杵索㭋杈。及諸侍從各手
器仗悉皆墜落。是諸菩薩佛加持力。憶念一
切如來一字佛頂輪王菩提神通大三摩地。
是時一切諸天龍神藥叉羅剎乾闥婆阿素洛
迦樓羅緊那羅摩呼羅伽天神鬼等。一時戰
怖身毛悚竪。無敢觀瞻大法輪王姿好威光
時惟等心歸佛世尊。

南無佛陀南無佛陀。

爾時世尊為令觀世音菩薩金剛密跡主菩薩
及諸大眾得醒解故。疾須臾間隱易是身。還
如來相誥彌勒菩薩摩訶薩言。我今復說一
切佛眼大明母呪。為息可畏難調伏者。為欲
成就出世世間一切佛頂大輪王呪一切事位
滅諸諍論。是呪乃是一切諸佛種族母呪。復
是一切諸大菩薩生養育母。又是諸佛佛眼
明呪則說呪曰。

娜莫薩嚩(無可反下同)嚲詑(他可反下同)誐(魚迦反又反迦字居我反下同)諦瓢(毘遙反下同一)囉褐䌎(毘藥反下同二)三藐三勃睇
䌎(三)唵(二合)𤙖(四)嚕嚕(五)塞(僧乙反)普嚕(六)入嚩攞
(勒哿反下同)底(丁以反)瑟馱侘(魑價反下同七)悉馱盧(輕呼)
者禰(奴禮反下同八)薩嚩喇詑娑馱儞(九)窣(二合)嚩訶(十)

說此一切佛眼呪已。其觀世音菩薩金剛密
跡主菩薩。以呪威力則醒起身。其諸威德
一切天眾。各復本心愉躍安樂各各持所本
自器仗。專心歸佛瞻仰讚言。希有世尊希有
善逝。時觀世音菩薩金剛密跡主菩薩。合掌
瞻敬白言世尊。如來今日何故特化大轉輪
王身大光明聚。甚奇希有本未曾見。如來誥
言大善男子。此是一字佛頂大法輪王。執持
諸佛形相神變三摩地門。大善男子譬如汝
等集大壇現種種威德諸神變像不思議事。
如來亦爾。如是振現大法輪王特奇色身姿
貌威德。大善男子此頂輪王。是真一切如來
安住最勝三摩地身。所有一切諸大菩薩無能
超越。一切呪王亦無過者。大善男子若所
方處持此呪者。五踰膳那出世世間。一切呪
王悉無成住。汝等同此方處所說。加持大呪
亦無成住。若有念是一字佛頂輪王呪者。即
得出世世間一切大呪悉盡成辦。汝等所說
一切呪法誦持無驗。若以此呪而常助誦速
得成就。五踰膳那一切菩薩金剛呪神天龍
八部。皆不住入現相成就。又他一切最大呪
王威德神力。亦不能得映及此大一字頂輪
王呪。何以故是呪威神最尊最特無等侶故。
十地一切諸大菩薩。亦怖是呪威德神力。何
況諸天小威力者。若常誦是一字佛頂輪王
呪時。每當先誦此佛眼呪。七遍滿已乃安
誦是一字佛頂輪王呪。時數畢已。又誦佛眼
呪數一七遍。則德安隱無諸嬈惱。

爾時世尊復於座上。現一切諸佛光明加被
白傘蓋頂輪王呪王之身。即於頂上合現一
蓋。遍覆三千大千世界虛空空際。光皎奇特。
亦不觸惱空居有情。是時觀世音菩薩金剛
密跡主菩薩。合掌瞻敬白言世尊。如是神變
是何物相。欻遍大千狀如傘蓋。住佛頂上不
見邊際無不識解。

爾時世尊又誥金剛密跡主菩薩等言。我今
正入一切如來無量光明白傘蓋頂輪王三摩
地。由是現此過現一切諸如來共說白傘蓋
頂輪呪王呪狀之體。此白傘蓋是真一切如
來無量色寶無邊音聲。一切如意寶鐸網羅
普周莊嚴。顯現不思議諸佛世尊光明傘蓋。
我今現此一切如來白傘蓋頂輪王。為令蠲
除一切有情種種罪障。今此一切諸佛如來
白傘蓋頂輪王。一切菩薩大威德者。盡思共
度亦不了知。縱諸佛子住過百千俱胝大劫。
觀察思惟此白傘蓋前際後際中際。亦不了
知。是時釋迦牟尼如來仰觀頂上白傘蓋頂
輪王。振佛神力欻變白傘蓋頂輪呪王色身則說呪曰。

娜莫縒曼嚲(一)勃馱南(二)唵(二合)𤙖(三)嚲詑誐
妬瑟膩(女利反)灑(疎價反下同四)𣘨(烏可反下同)曩(輕音)嚩盧(引)
枳嚲姥􂛍(盧沒反下同)馱(五)唵(二合)𤙖(六)麼麼(七)
虎(二合)𤙖溺(儞即反八)

說是呪時三千大千世界六返震動。於時世
尊告諸菩薩摩訶薩。此白傘蓋頂輪呪王。能
成能攝一切呪等。是呪王力不空無障勇猛
無礙無等等故。

爾時世尊復謂金剛密跡主菩薩言。我今又
入一切諸佛光明威德大三摩地。顯說光聚
頂輪王呪威德神力。為滅一切有情種種罪
障。為令斷壞出世世間一切呪力。是呪是真
無量諸大菩薩所讚歎處。又是無量俱胝殑
伽沙數諸佛如來光聚頂輪王呪。是呪所有
威德神通光明之力。亦以一字佛頂輪王威
德神力金剛呪句即說呪曰。

娜莫縒曼嚲(一)勃馱南(二)唵(二合)𤙖(三)嚲詑誐
妬(引)瑟膩灑(四)𣘨曩(輕音)嚩路枳嚲姥𤜲馱(五)諦
劭(儒照反下同)囉始(六)虎(二合)𤙖(七)入嚩攞入嚩攞
(八)馱哿(古我反下同)馱哿(九)娜囉弭娜囉弭(十)弭
娜囉弭(十一)嗔娜嗔娜(十二)頻娜頻娜(十三)虎
(二合)𤙖虎二合𤙖(二合)𤙖泮泮(十四)窣(二合)訶(十五)

說此呪時。於是如來則以無量廣大威德。頂
放大光滿照三千大千世界。盡變其地。普大
成現大寶蓮華如來會中。雜色寶光重重晃
曜。當佛頂上。一切寶花而為傘蓋。蓋大千界
滿覆空際。以眾寶網圍繞莊嚴。妙香花瓔半
滿月等。寶鐸金鈴處處垂布。大寶摩尼其諸
雜拂間錯莊飾。周圍三千大千世界。一切珍
奇而為牆壁。無價諸寶飾為階陛。一切戶牖
眾寶莊嚴。其諸雜寶出大光焰。映相交皎。
是會一切諸大菩薩。覩斯神變見未曾見。踊
躍歡喜得大安樂。出世世間一切呪法。已成
就者皆悉斷壞。何以故大光藏力似一字
佛頂輪王呪。密跡主此一切如來光聚光照
頂輪王呪。能照三千大千世界上至有頂下
至阿毘地獄。一切大明。及盡映蔽諸魔宮殿
魔眾光明。密跡主是光王呪。心所憶念破斷
他呪。則皆破斷。唯除一字佛頂輪王呪。白
傘蓋頂輪王呪。高頂輪王呪。勝頂輪王呪。佛
眼母呪。佛五字心呪。其餘出世世間一切諸
呪悉能破斷。打撲調伏攝喚於前。若有呪者
得大證驗。暫讀暫誦光王呪者。則能摧伏一
切鬼神。調御區譴。密跡主是光王呪。勿於
不淨臭穢腥臊屎尿之處讀誦受持。不於無
佛舍利制底之處讀誦受持。亦勿對於一切
諸呪壇會呪像諸有情前妄誦斯呪。何以故
是光王呪。以似一字佛頂輪王呪力大威德
故。唯除佛舍利塔處佛說法處。空閑淨處高
山頂處。名山窟處海岸勝處。海逈洲處。何以
故是光王呪威德猛大。能壞自他道力功德。
皆無成望。若有善男子樂持讀誦是光王
呪者。住前等處應如法持。時別先誦一字佛
頂輪王呪及佛眼呪各七遍已。然則誦斯光
聚王呪。得大威德四儀安隱。身膚光澤辯智
聰悟。密跡主是光王呪。若成就者則等成就
一字佛頂輪王呪大三摩地。汝復應知此光
王呪光明威德。乃是一切諸佛光明威德神
力。能現增長一切有情福善威德。蠲眾罪障。
能盡碎斷一切諸呪威德神力。能善調伏。一
切他諸惡有情故。能善作成一切事故。能作
光明照一切故。

爾時世尊復謂金剛密跡主菩薩言。我今又
入一切如來勇猛出現神通三摩地。顯說高
頂輪王呪神通威德。除於三界諸惱有情一
切罪障。是呪是真一切如來力加持處。為令
一切諸大菩薩。修行出現無量威德。勇猛精
進得大安樂。即說呪曰。

娜莫縒曼嚲(一)勃馱南(二)奄(二合)𤙖(三)入嚩
攞入嚩攞(四)揟(儞執反)弊(并世反引)揟(同上)驃(并笑反引
五)誐妬瑟膩灑(六)度那度那(七)虎(二合)𤙖(八)

說是呪時三千大千世界六返震動。一切天
龍藥叉羅剎乾闥婆阿素洛迦樓羅緊那羅摩
呼羅伽等。一時悶絕失大威德。一切諸惡毘
那夜迦。為火燒惱叫呼惶怖。密跡主此高頂
輪王呪。乃是一切諸佛如來最大神通勇猛
精進三摩地力。若善男子樂欲成就一字佛
頂輪王呪者。應令內外嚴飾清潔。以樺木皮
或以紙素竹帛等上。雄黃書斯高頂輪王呪。
佩帶肩臂并持斯呪。速得成就。若有國王王
族妃后大臣僚佐清信男女一切人民。信斯
呪者。亦令書寫戴頂頸臂。為諸人眾互相敬
諾。而不侵擾災垢銷滅。當得辯才吉相圓滿。
若有軍將及諸兵眾敬信斯呪。亦令書寫持
繫旍旗。及戴頭臂往他軍陣。他自臣伏互不
殘害。何以故以諸如來力加持故。密跡主是
高頂輪王呪。若諸菩薩修持之者。則得無量
如來加持勇猛威力。一切諸魔諸天神鬼。怖
不親近而作惱害。若有成就是高頂輪王呪
者。則得無量勝福威力。得同一字佛頂輪王
呪力。何以故。以諸如來三摩地力等。加持故。

爾時世尊誥金剛密跡主菩薩言。我今又入
一切如來不思議神通大三摩地。顯說勝頂
輪王呪。神通威德。為滅一切惡趣地獄一切
有情種種苦故為現一切諸佛如來神通威德
大不思議大三摩地則說呪曰。

娜莫縒曼嚲(一)勃馱南(二)唵(二合)𤙖(三)入嚩攞(四)
惹曜(齶聲重呼)瑟膩灑(五)入嚩攞入嚩攞(六)畔馱畔馱
(七)娜麼娜麼(八)訥嚕莽(謨朗反)訥嚕莽(同上九)郝(呼各反十)
㰤(呼可反下同)曩(十一)虎(二合)𤙖(十二)

說是呪時此大千界。及諸佛剎一切皆大六
返震動。以佛威德現斯神變。一切有情普不
驚怖。令諸地獄眾惡有情。種種劇苦盡皆止
息。其諸餓鬼一時皆得飽食甘饍。密跡主此
勝頂輪王呪。乃是殑伽沙等諸佛如來神通
變化之所演說。為諸怕怖一切有情得安樂
故說密跡主是呪所在方處。有暫觀讀。一切
諸魔則不入中。何況持者。若有善男子晝夜
精勤。讀誦受持此勝頂輪王呪者。不久當得
不思議界神通神變三摩地門。為諸天人恭
敬觀禮。獲不思議功德蘊身。若有信寔學
大乘者。復能信向一字佛頂輪王明勝章句。
能常精懇讀誦受持。當則速證一切如來深
不思議平等神通最勝神通智三摩地。踰諸
有情福壽昌勝。所求如意為人所尊。密跡主
如是精勤受持勝頂輪王呪者。是人不久亦
獲神通。一切天魔毘那夜迦。惡神鬼等悉不
親近。若遇斯人則皆怖走失大威德。密跡主
若人信修證成是呪。即同證成一字佛頂輪
王明呪章句。能起神通入於地獄。度脫一切
有情罪苦。密跡主是呪無量無邊神通功德。
我今略說少分之耳。若我廣說於無量劫讚
斯功德亦不能盡。

爾時世尊誥諸菩薩摩訶薩言。善男子是五
頂輪王明呪章句。從一切如來神通威力大
三摩地。出生流現。我縱百千俱胝大劫。說是
等呪神通功德亦不能盡。我今但為利益度
脫一切有情略說少耳。若如來住於百千俱
胝大劫。說五頂輪王種族呪等亦不能盡五
種族呪一一邊際。密跡主若有善男子。住於
無量佛世尊所。以上衣服臥具湯藥飲食財
寶一切等物。日日三時持獻供養。經百千劫。
所得功德百千萬分。不如有人於三七日。依
法持是五頂輪王明勝章句功德之一。何以
故讀誦受持是五頂輪王明勝章句得成就
者。此人決定當得不退菩薩地。色相威德三
界殊特。堅固精進度生老死。欲界帝釋一切
諸天大威德者。見是成就五頂輪王呪人。不
起於座而迎廙者。頭破七分如阿梨樹枝。大
自在天帝釋天那羅延天多聞天王。及諸天
等身所光明威德神力。皆被證是五頂輪王
持呪之人。光明威德映蔽不現。是人威光常
曜赫奕踰於諸天億百千萬倍。復有大福純
善德人。信向意樂成是呪者。則當如法書寫
此經讀誦受持。常以塗香末香燒香花菓飲
食而供養之。斯人若見信佛神通十力威德
一切深法行菩薩乘者。則當為說勿懷慳惜
即得。成就於百千劫。不墮地獄得宿命智。
乃至阿耨多羅三藐三菩提。常為一切天龍
八部觀敬衛護。一切諸魔不相嬈害。所演教
命人皆敬受。若命終時如入靜慮。密跡主有
善男子。種族高貴父母真正好宿日生。具足
諸根身姝端好。膚色赤白骨節不現。臂手𦟛
纖不短不陋。不肥不瘦指甲紅赤。脚鹿王相
兩踝平滿。齒不疎趹亦不黃黑鮮白齊密。眼
不角睞睱瞖黃綠。鼻不匾㔸脣不騫縮。面
不窊狹體膚光潤。不患疥癩風濕漏癬。不
貪色欲。不為毘那夜迦而作惱亂。福德智慧
清淨圓滿。性自歸佛菩薩法僧。不信不事諸
天天神邪神鬼等。常不懈怠攝心精進唯樂
修學大乘道教。意欲圓滿菩薩大願。超眾魔
境趣菩薩地。如是之人合得是經成就此呪。
密跡主若見斯人敬為善友。應以種種方便
為說是呪功德修行法教。當令是人速得成
就是大五頂輪王明勝法地。密跡主是呪王
經於無量佛剎難得見聞。若得聞者皆是如
來神力加被。若得斯經則是如來種族親屬。
何以故此如來呪三摩地王。實難思議。於諸
呪中最上最勝為大第一。是等有情應當決
定生最上心成此五頂輪王呪。若有有情求
得此經。清淨如法或復書寫。或復讀誦是呪
是經。當知斯人則便當得是五頂輪王呪三
摩地王。永斷愛流無明結賊瞋恚癡害頑嚚
之心。則為諸天恭敬供養而恃怙故。

* 《一字佛頂輪王經》畫像法品第二

爾時釋迦牟尼如來復以佛眼觀是會眾。誥
金剛密跡主菩薩摩訶薩言。善男子汝復諦
聽此一字佛頂輪王像。是像無量殑伽沙俱
胝諸佛同共宣說。於出世世間一切變像。此
像最上利益一切障累有情。是像乃是一切
如來神通變化。形容相好冠纓衣服。運度一
切罪垢有情。登涅槃岸最三摩地。畫斯像者。
先曾入此頂輪王灌頂無勝法壇。於阿闍梨
手授具足呪句印法。或復入於勝頂王壇已
成就者。為阿闍梨印讚許可。求證出世大涅
槃處。如是行人乃堪畫像。正命令於淨行婆
羅門善信童女。或命大姓種族父母真正善
信童女。教淨護持。撚治織縫莫麁惡絲持和
織畫。勿刀截斷。闊量四肘長量六肘。或闊三
肘長量五肘。若力不迨如是織作。亦任貨求
鮮淨好者。勿還價直。貨得物已以淨香水如
法蘸浴。乃中圖畫。色盞新淨勿用皮膠水
調和彩色。用以香膠調色畫采。或取如來種
族部中教法軌則。畫像亦得。畫是像者。當於
一切佛神通月畫飾莊釆。所謂正月五月九
月。則斯等月月初一日。或十五日起首畫摸。
其畫像處於佛堂殿。或於山間仙人窟處。是
處占相方圓百步。無諸臭穢水復無虫清潔
淨美。當所畫地日日如法香水塗灑。其畫匠
人諸根端好性善真正具信五根。若畫彩時
授八戒齋。一出一浴著新淨衣。斷諸談論。先
正當中畫菩提樹。種種寶莊枝葉花菓。如如
意樹間雜各異。七寶枝條眾寶花葉。白珠為
蘂赤珠為鬚。眾寶瑠璃以為諸菓。或有枝出
種種寶菓。或有枝出種種寶芽。或有枝起種
種寶雲。或有枝雨甘露雨滴。或有枝掛天諸
寶衣。或有枝懸寶鐸鈴磬。或有枝出珊瑚琥
珀赤珠碼碯。其枝枝間畫雲光電。枝葉花
上又畫白鶴孔雀迦陵頻伽鸚鵡舍利共命之
鳥及諸好鳥。地畫七寶遍皆莊釆。如是地
樹下畫釋迦牟尼如來。備三十二大人相八
十妙好。身背圓光坐師子座。結跏趺坐作說
法相。目觀一字頂輪王。頂放雜色大光明焰。
當以右手屈上揚掌。其大拇指與中指頭相
捻。餘三指微屈散伸。左手仰左膝上。施之
無畏。佛右側畫普賢菩薩。面目熙怡結跏趺
坐。手執白拂。佛左側畫彌勒菩薩。面目熙怡
結跏趺坐。手執白拂。當佛座前右邊畫一字
頂輪王。身金色相瞻仰如來。左手執開蓮華。
於花臺上側竪畫一金輪。右手揚掌身背圓
光。當佛座前。左邊畫白傘蓋頂輪王。身金色
相觀一字頂輪王。左手當胸執開蓮華。於花
臺上畫白傘蓋。右手執半開不開蓮華。身背
圓光。又白傘蓋頂輪王後。畫高頂輪王。身金
色相。瞻一字頂輪王。左手執弭惹布羅迦菓。
右手執青優鉢羅花。身背圓光。復一字頂輪
王後。畫光聚頂輪王。身金色相。瞻一字頂輪
王。左手執開蓮華。於花臺上畫佛心印。火焰
圍繞。右手當胸執如意珠。身有圓光作種種
色。又光聚頂輪王後。畫勝頂輪王。身金色相。
左手執開蓮華。於花臺上直竪畫劍。右手執
如意寶珠。身背圓光。瞻一字頂輪王。是五頂
輪王面目熙怡。身狀莊釆一如菩薩。頭冠瓔
珞環釧衣服而莊嚴之。皆半跏趺坐坐白蓮
華。又一字頂輪王右。畫主兵神。面目熙怡瞻
一字頂輪王。左手胸側執槊。槊上畫懸繒帶。
右手執金剛杵。身被衣甲半跏趺坐。又當佛
座前右邊。畫觀世音菩薩。身白黃色結跏趺
坐。左手胸側執開蓮華。右手揚掌曲躬瞻佛。
又當佛座前左邊。畫金剛密跡主菩薩。身紫
赤色結跏趺坐。左手胸側執金剛杵。右手揚
掌曲躬瞻佛。次普賢菩薩後。畫曼殊室利童
子菩薩。左手胸側執開蓮華。於花臺上竪畫
三股金剛杵。右手屈肘仰掌。以大指中指頭
相捻。餘三指微屈散伸。次畫無垢慧菩薩。左
執開蓮華。於花臺上竪倒畫螺。右手屈上側
揚於掌。次畫寂靜慧菩薩。左手胸側執金剛
杵。右手仰右髀上。次畫無量慧菩薩。左手胸
側執開蓮華。於花臺上側竪畫輪。右手把如
意珠。次畫虛空藏菩薩。左手當胸執花。右手
執如意珠仰右髀上。次畫虛空無垢藏菩薩。
左手執金剛杵。右手揚掌。次畫大慧菩薩。左
手執開蓮華。於花臺上畫如意珠。火焰圍繞。
右手側內揚掌。是等菩薩面貌熙怡身金色
相。各以寶冠瓔珞鐶釧。種種衣服而莊釆之。
坐寶蓮華半跏趺坐。次彌勒菩薩後。畫佛眼
菩薩。面目慈軟仰觀會眾。左手執開蓮華。於
花臺上畫佛心印。於印兩側各畫一眼。右手
把如意珠。次畫佛毫相菩薩。面目慈軟。左手
把開蓮華。於花臺上畫佛毫相印火焰圍繞。
右手虛拳當右脇上。觀一字頂輪王。次畫如
來槊菩薩。面目慈軟。左手當臍。右手把槊。槊
上畫懸繒帶。次畫如來牙菩薩。面目慈軟。左
手執開蓮華。於花臺上畫佛牙印。右手當胸。
次佛眼菩薩座下。畫孫那利大明呪王。面目
慈軟。左手執金剛杵。右手把蓮華目觀如來。
是等菩薩身金色相。各以花冠瓔珞鐶釧。種
種衣服莊采嚴飾。坐寶蓮華半跏趺坐。又金
剛密跡主菩薩後。畫軍吒利金剛童子。畫金
剛將童子。畫善臂金剛童子。畫姥􂛍馱䋾
迦金剛童子。是四童子身赩赤色。各執金剛
杵顏貌熙怡。俱以花鬘寶瓔珞環釧。天妙衣
服莊釆嚴身。坐蓮華座半跏趺坐。又觀世音
菩薩後。畫馬頭觀世音大明呪王。身赤紫色
面目瞋怒。右手胸側竪執鉞斧。右手屈上把
蓮華。蓮葉莖等蛇為瓔珞。腕著寶釧臂著寶
襻。首戴花冠腰著衣服。坐寶蓮華瞻一字頂
輪王。次馬頭觀世音後。畫蓮華孫那利菩薩。
身白黃色顏貌慈軟。右手把羂索。左手下伸
坐蓮華座。次孫那利菩薩後。畫鉢刺拏捨嚩
唎神。身青綠色顏貌慈軟。而有四手。一把羂
索。一把鉞斧。一把寶菓。一施無畏。坐蓮華
座。次頂輪王左。畫難勝奮怒王。四面四臂身
白色相。示耽肚相。形手臂脚矬象侏儒。腰
畫虎皮蛇為耳璫。德叉迦龍王以為腰繩。婆
修吉龍王以為絡髆。諸惡毒蛇嚴身臂脛。編
髮為冠遍身火焰立赤蓮華上。右第一手把
金剛杵。右第二手以中指無名指小指把拳。
大指押上。頭指直伸屈肘向上。左第一手把
三戟叉。左第二手把鉞斧。正中大面怒目張
口。吐出眾光目觀如來。右邊側面觀一字頂
輪王。左邊側面觀目呪者。頂上一面觀佛會
眾。次奮怒王下。畫地天神。面目熙怡身白色
相。左手當胸把於寶匣。右手屈上掌寶澡罐。
口盡出蓮華枝葉。長跪而坐坐寶地上。次地
天神後。畫熙連禪河神。面目熙怡身靘白色。
合掌恭敬頭上畫七蛇龍頭。次熙連禪河神
後。畫七頭迦里迦龍王。畫七頭母止鱗馱龍
王。長跪而坐瞻仰如來。一捧寶花一捧寶珠。
密跡主是二龍王。已曾供養無量無數。一切
諸佛。又於金剛密跡主菩薩座下。畫最勝明
王金剛菩薩。身赤黃色嚬眉怒目。眉間一眼
狗牙上出。半跏趺坐。右手拄一長刀。左手當
胸執金剛杵。次畫可畏金剛菩薩。身赤黃色
嚬眉怒目。狗牙上出半跏趺坐。右手拄三戟
叉。仰屈左手把獨股金剛杵。次畫黃眼金剛
菩薩。身白黃色面貌熙怡。半跏趺坐。右手屈
肘向內側揚掌。左手伸屈當左脇上。把開敷
蓮華。於花臺上竪畫三股金剛杵。次畫軍吒
利金剛菩薩。八臂三目狗牙上出。半跏趺坐
身作青色。一手把三股金剛杵。一手執三戟
叉。一手把輪。一手把鉞斧。一手施於無畏。一
手把羂索。二手結印。次後立畫大度底使
者。身赤白色面目瞋怒。一手把羂索。一手當
胸竪把鉞斧。又最勝明王金剛菩薩座下。又
畫九頭阿難嚲龍王。畫五頭無熱惱龍王。畫
七頭娑伽羅龍王。各長跪坐瞻仰如來。一捧
寶珠。二捧蓮華。是等龍王面目熙怡。狀如天
神。頭上畫出龍頭。次大慧菩薩左。畫半拏
囉婆枲抳觀世音母菩薩。身白色相。右手執
開蓮華。於花臺上畫如意寶珠。左手仰左髀
上。施於無畏。此觀世音母菩薩座下。畫多羅
菩薩。身白黃色。右手把青優鉢羅花。左手施
於無畏。次畫毘俱胝菩薩。身白紅色三眼四
臂。一手把如意寶杖。一手把君持。一手把數
珠。一手把蓮華。次佛毫相菩薩後。畫摩莫雞
金剛母菩薩。身靘白相。右手把般若梵夾。
左手掌寶施之無畏。身狀顏貌一如般若菩
薩。此金剛母乃是一切諸佛菩薩金剛母故。
次金剛母後。畫央俱施金剛菩薩。右手執金
剛杵。左手仰伸髀上。次畫執金剛拳金剛菩
薩。左手當胸執金剛拳印。右手仰伸髀上。次
畫金剛雹金剛菩薩。左手執金剛杵。右手揚
掌。是等金剛面目慈軟具大明呪。大威德力
衛護一切。如是金剛及諸菩薩。各以冠纓
環釧衣服種種莊飾。坐蓮華座半跏趺坐。菩
提樹上及二側邊。畫諸天天子。鼓奏天樂。及
畫八淨居天眾。騰繞樹上各乘去雲。各手
把捧散種種華而供養佛。次於佛左東北角
邊。面畫提頭賴吒天王。左手執槊。右手側揚
掌。次於佛左東南角邊。面畫毘嚕侘迦天王。
左手執槊。右手側揚掌。次於佛右西南角邊。
面畫毘嚕博乞灑天王。左手執槊。右手掌金
剛杵。次於佛右西北角邊。面畫多聞天王。左
手執槊。右手執金剛杵。是等護世天王各以
衣甲被飾莊彩半跏趺坐。又提頭賴吒天王
後。畫伊舍那天神。及畫步多鬼王。又毘嚕侘
迦天王後。畫火天神。及畫苦行仙眾。又毘
嚕博乞灑天王後。畫羅剎王。及畫僕從。又多
聞天王後。畫風天神。及畫僕從。又當菩提樹
上空中右邊。復畫大梵天王。後畫二梵眾天。
左邊空中。又畫帝釋天王。後畫二釋眾天。又
於毘嚕侘迦天王右。畫焰摩王。坐於牛上牛
臥畫之。如是天神鬼等各以自服種種莊彩。
次難勝奮怒神下左。畫持呪者。長跪曲躬手
把香鑪。觀頂輪王。又佛座下於㡧邊面。畫
熙連禪河。於是世尊告金剛密跡主菩薩言。
此像乃是一字佛頂輪王大變像法。是一切
佛同共宣說。若有智者見遇斯像。生希有想
信喜觀禮。燒香供養憶相讚持。此人則得今
世當世壽不空過。於俱胝劫所造重罪則皆
殄滅。若有受持一切佛頂呪者。佛種族呪者。
諸天菩薩種族呪者。一切金剛種族呪者。及
餘呪者。若已成驗若未成驗。對斯像前如法
塗壇。種種供養作本呪法。速得本呪最上成
就所求願故。

爾時釋迦牟尼如來。復謂金剛密跡主菩薩
言。汝復諦聽。白傘蓋頂輪王變像畫法。是
殑伽沙俱胝佛。為令拔濟諸有情說。若畫像
者。所治織法貨畫像法皆准前方。圓三肘中
畫菩提樹。當於樹下畫釋迦牟尼如來。具大
人相身真金色。示說法相結跏趺坐師子座。
佛右畫金剛密跡主菩薩。面目熙怡身紫赤
色。右手把金剛杵。左手把白拂。佛在畫淨居
天王。面貌熙怡身白紅色。左手當胸把開蓮
華。右手把搯數珠。次當佛前准前。畫白傘蓋
頂輪王。於菩提樹上左右。各畫一矩律婆
天。狀如裸形孩子。身白紅色手持寶索。各乘
住雲。樹上空中左右共坐。畫六淨居天眾。各
捧散花皆乘住雲。又於佛右畫持呪者。長跪
瞻仰手把香鑪。上下四面畫雜寶花。密跡主
此名白傘蓋頂輪王變像畫法。當能成濟一
切有情諸福業事。

復誥金剛密跡主菩薩言。我又次說光聚頂
輪王變像畫法。是像是諸佛說。於出世世間。
得最勝上成益有情無上道法。若畫像者。所
治織法貨畫像法亦准前法。其量三肘或方
一肘。中畫寶山種種莊飾。山下畫菩提樹。當
於樹下畫釋迦牟尼佛。身金色相具大人相。
結跏趺坐頂放種種色光明焰。示說法相坐
白蓮華寶師子座。佛右畫金剛密跡主菩薩。
面目熙怡身紫赤色右手把金剛杵。左手把
白拂。佛左畫觀世音菩薩。面目熙怡身白黃
色。右手執蓮華。右手執白拂。當佛座前准
前。畫光聚頂輪王。樹左右各畫一矩律婆
天。色狀准前。手持寶索各乘住雲。樹上空中
左右各共坐。畫六淨居天眾。各掌散花俱乘
住雲。又佛座下右邊畫持呪者。長跪瞻佛手
把香鑪。是菩提樹地畫作七寶。又佛座下畫
大海水。其中多畫蓮華魚獸。密跡主此光聚
頂輪王像。能導有情成果諸法得令脫難故。

復告金剛密跡主菩薩言。我又次說高頂輪
王像。此像亦是一切諸佛。為當憐愍一切有
情利益故說。若畫像者。所治織法貨畫像法
亦准前法。方圓三肘或方一肘。中畫菩提樹。
當於樹下畫釋迦牟尼佛。身真金色具大人
相。結加趺坐示說法相。右手伸右膝上施於
無畏。左手仰伸臍下。頂放眾光。佛右畫金剛
密跡主。面目熙怡身紫赤色。右手執金剛杵。
左手執白拂。佛左畫觀世音菩薩。面目熙怡
身白黃色。右手把蓮華。左手把白拂。當佛座
前准前。畫高頂輪王。樹上左右。各畫一矩律
婆天。狀相准前。手持寶索各乘住雲。又上
空中左右。各共坐畫六淨居天眾。俱乘雲住。
各掌散花供養於佛。又佛座下右邊。畫持呪
者。長跪瞻佛手把香鑪。密跡主此高頂輪王
像。成進有情一切願法。脫諸難故。

復誥金剛密跡主菩薩言。我又次說勝頂輪
王像。此像乃是一切諸佛。為當憐愍諸有情
說。若畫像者。所治織法貨畫像法亦准前法。
方量三肘或方一肘。中畫菩提樹。當於樹下
畫釋迦牟尼佛。身真金色具大人相。結跏趺
坐作說法相。右手揚掌。左手伸左膝上。頂
放眾光坐師子座。佛右畫金剛密跡主菩薩。
面目熙怡身紫赤色。右手執金剛杵。左手執
白拂。佛左畫淨居天王。面目熙怡身白紅色。
右手執蓮華。左手執白拂。當佛座前准前。畫
勝頂輪王。又於樹上左右准前。各畫一炬律
婆天。各持寶索皆乘住雲。又上空中左右。
各共坐畫六淨居天眾。俱乘住雲。各捧散花
供養於佛。又於佛座右邊。畫持呪者。長跪瞻
佛手執香鑪。密跡主此勝頂輪王像。拔脫有
情一切障苦。汝盡應知。諸佛菩薩各有無量
變易色身。導誘現化示此變像。為欲成就是
當呪者。是故智者應常正發慈心悲心憙
心捨心。施心忍心淨戒心精進心。靜慮心般
若心。無上正等菩提法心。為當拔濟一切有
情。隨所方得白㲲絹布木板。一肘半肘皆任
模畫。莊飾供養。則得最大無上善根。當成五
頂輪王三摩地位。住證十地乃至菩提更不
退故。
一字佛頂輪王經卷第一


一字佛頂輪王經卷第二

大唐南天竺三藏菩提流志譯

* 分別成法品第三

爾時金剛密跡主菩薩。合掌恭敬白言世尊。
如來無上應正等覺。願垂哀愍為修行者。略
說頂輪王成就行法甚深理趣廣大威德。復
白佛言世尊一切諸呪皆依此中。云何當成
所修持者。是時世尊謂金剛密跡主菩薩言。
善哉善哉密跡主。汝能於我善發此問。汝今
諦聽諦聽善思念之。我當為汝說諸佛行法
理趣金剛法句。從無量佛最勝偈句理法所
生。為得利益成就呪者。是時釋迦牟尼如來。
普觀大眾以大梵聲。讚伽他曰。

「　釋迦大師子
　無量菩提門
　理趣自在行
　當為最上使
　見苦迫有情
　樂修行此法
　天人共戴仰
　當成無上尊
　修習是深法
　稱歎大妙呪
　信樂於大乘
　心行應菩提
　住塔淨堂室
　河淵及泉側
　逈樹山窟中
　山林多花處
　獨坐堅淨心
　潔身口清淨
　是處常止住
　依法持禁戒
　一心憶持呪
　識呪三摩地
　出生及成就
　種種證相法
　證法呪成已
　破滅生死家
　所願皆圓滿
　不久獲菩提
　常用二＝三【三】【甲】二＝三【宋】【元】【明】【甲】二種意二種意
　持戒并善伴
　成就此不難
　即此身得證
　不動心堅淨
　常憶佛菩提
　佛頂輪王法
　則此身得證
　若有呪者伴
　勤修為有情
　難思眾多相
　則此身得證
　誠心呪印塔
　誦呪修大法
　一一分明解
　則此身得證
　堅固具精進
　廣大心無量
　作法最增上
　則此身得證
　身諸相圓滿
　質直具真智
　能忍苦飢渴
　是人應成就
　智者若當得
　此經及法門
　彼亦不久時
　最勝證成就」


爾時世尊謂金剛密跡主菩薩言。我滅度後
當有頑癡罪惡有情。住於我所幢相法類苾
芻苾芻尼瑦波索迦瑦波斯迦。常好隨逐
愚癡邪見諸惡談論。貪著美味懈怠少德。如
來十力四無所畏四無礙解。大慈大悲大喜
大捨真如法界四聖諦法。靜慮威德無畏。大
乘說不信忍。無力順修菩薩律行方便法教。
誹謗毀訾。不敬不信諸佛菩薩三摩地門神
通威德。此等之人持作斯法。不得成就。則加
謗我及謗菩薩。唱言此法非佛所說是魔所
說。妄說菩薩教行大乘。若便見有善男子
善女人持此呪者。故謗惱亂作諸障礙。因此
殃咎當得無間無量重罪。是故密跡主有善
男子善女人等。願欲修行菩薩大行。堅固信
向一心正願。常樂書寫大乘經典。讀誦供養
解其義味。若見斯人則為解釋。如寶雨經一
一法門。修學菩薩加行法行則得成就。是故
密跡主。呪何所成要從身心。勤懇布施持戒
忍辱精進定慧清淨。一心修習方得成就。

* 《一字佛頂輪王經》分別密儀品第四

於時金剛密跡主菩薩復白佛言。世尊云何
行是一字頂輪王呪。沐浴淨法觀想心法。世
尊哀垂願為解釋。由此法支法具足故。速得
一字頂輪王呪成就證門。

爾時世尊誥金剛密跡主菩薩言。汝復諦聽。
我為利益薄德尠福少精進者。說一切呪修
治法時。每日三時洗淨浴法。不貪諸欲念心
無亂。唯一想佛。慈心備緣十方法界一切
有情。持以淨土和乾瞿摩夷末。呪之澡手洗
淨沐身。若澡浴時著浴儭衣。結印護身。護
身呪曰。

唵(二合)𤙖(一)麼麼麼麼(二)虎(二合)𤙖(三)溺(儞昔反四)

當誦此呪七遍護身。若懺罪障求趣神通。當
用白土其土無虫勿赤勿黑勿臭勿穢。若求
豐饒用黃白土。其土無虫亦勿臭穢。若降伏
法用赤黑土。若欲尊他當用不白不黑土。若
欲他人敬伏讚歎用青赤土。如此等土智者
善知。

取土呪曰。

唵(二合)𤙖(一)娜囉(上二)虎(二合)𤙖(三)

呪土七遍。乃𧤼取土作一切法。若遇清潔靈
聖河泉。水有眾鳥於四岸上多花菓樹。入中
澡浴福勝吉祥。

加持洗浴呪曰。

唵(二合)𤙖(一)入嚩(無可反下同)攞(二)虎(二合)𤙖(三)

當誦七遍護身灌頂如法洗浴。是水雖聖若
有畏難。及有婦人小兒畜獸種種踐穢。則不
堪浴。

加持土呪曰。

唵(二合)𤙖(一)跛(比沒反二合)囉(上)入嚩攞(二)虎(二合)𤙖(三)

若欲浴時呪土七遍。置土淨處勿令穢唾
被甲呪曰。

唵(二合)𤙖(一)入嚩攞諦惹(而者反下同二)虎(二合)𤙖(三)

若當浴時以右手頭指中指無名指小指急把
拳。覆置心下。以大指直竪按於心上。誦被甲
呪。呪拳指七遍想成被甲被束甲冑呪曰。

唵(二合)𤙖(一)入嚩攞(二)播囉(上)訖(二合)(上)麼(三)
虎(二合)𤙖(四)

是呪又呪心上。拳指身體七遍。安徐入水令
水至腰。

一切頂輪王心呪曰。

唵(二合)𤙖(一)卓(知古反)𣋼(二合)𤙖(二)畔馱(三)窣(二
合)訶(四)

是呪入水火誦七遍。則當禁止毘那夜迦。水
中龍黿不相災害。及能成護一切事業。又重
呪土七遍。分為三分。三種揩洗。先以一分從
脚塗揩洗至于膝。次以一分從膝塗揩洗至
于臍。次以一分從臍塗洗乃至肩臂手面背
等。浴已著衣。又以斯呪呪水七遍。三遍㵶灑
頭頸身分。靜默斷語。又誦此呪作護身法。
次誦難勝奮怒王呪。次誦佛毫相呪。次誦佛
眼明呪。次誦摧碎頂輪王呪。如是呪等護持
一切最為殊勝。若佛種族呪中作法。佛眼呪
上。是五頂輪呪中作法。亦佛眼呪為最為上。
若結壇地界及十方界。自護護伴。當用摧碎
頂輪王呪及一切頂輪王心呪。

淨身口呪曰。

娜莫薩嚩勃馱(一)菩地薩埵南(二)唵(二合)𤙖(三)
戌(輪律反)睇努(四)輸(詩住反)馱柰(奴箇反)野(五)窣(二
合)訶(六)

是呪若入壇時。著淨衣已呪水三遍。漱口㵶
灑頭耳肩心。整儀直視發大悲心。大步徐行
直入壇內。如是智者恒著新淨㲲布等衣或
麻布衣。修斯呪法。常以一切頂輪王心呪。呪
一切物。輪王像前持供獻已。坐茅草上。一心
想像諸佛菩薩。誦呪結印稽召發願。瞬目瞻
像。結連華印想佛坐印。如是作持何謂為故。
願得佛座菩薩座故。

把數珠呪曰。

唵(二合)𤙖(一)遏部羝(二)弭惹曳(三)悉地悉馱遏梯
(聽兮反上聽字平聲呼四)窣(二合)訶(五)

是佛族呪。用菩提珠每念持珠。皆呪三遍速
得成向正等菩提三等證法。其一切呪陀羅
尼法。亦如此三成就等法。求富豐饒用金
銀珠。求當成熟一切勝事用頗梨珠。所穿
珠索童女合持。各誦本呪呪珠貫繫。

呪數珠呪曰。

娜謨皤(蒲餓反)伽(渠迦反又音迦字居奈反又音奈字奴箇反下同)嚩底
(丁禮反一)悉睇沙馱野(二)沙馱野(三)悉馱遏梯
(同上四)窣(二合)訶(五)

是佛族呪呪珠貫已。掬珠合掌又呪七遍。如
是事作名受持珠。常坐茅草心靜寂默。著茅草衣。持誦課數作安隱法。若時數畢。當又
呪持室利木。或榓攞木。或白栴檀木。或榓
木。或楓香木。橫十二指量兩頭齊斫截。作
安隱法作富饒法皆上成就若酸棗木。佉陀
羅木。迦羅弭羅木等。橫十二指。兩頭銛
斫截。作調伏法亦上成就。無斯三木但得其
葉。葉無虫者作亦成就。當以瞿摩夷和諸香
水。每日塗灑坐臥等處。及灌頂處。所用水時
皆淨洗細濾。內外衣服常淨澣濯。如斯作法
若不成就。則加一切頂輪王心呪。遍遍同誦。
又不成就復加佛眼呪等。三皆同誦心莫縱
𢠽。是佛眼呪過去諸佛已說示故。我今復說。
為當成就救五逆者。持此一字佛頂輪王呪。
得大證成。何況性淨具信根者。受持讀誦而
不成就。若持呪者。無此五頂輪王像對坐持
念。如佛說像想像目前。一心瞻仰合掌禮已
跏趺端坐。

定想心呪曰。

娜謨囉(上)怛(二合)怛(二合)耶野(一)𣘨者攞
弭㘑(二)窣嚩訶(三)

誦一七遍。結大根本印呪七遍。隨想思印金
剛所成。想印壇地成大海水。深廣無沜
觀想大海呪曰。

唵(二合)𤙖(一)弭麼路娜地(二)虎(二合)𤙖(三)

誦一七遍。觀想大海深廣無岸。清淨明徹無
有動濁。顯現分明當海心中有大寶山。

觀想寶山呪曰。

唵(二合)𤙖(一)𣘨者攞(二)虎(二合)𤙖(三)

誦一七遍。觀想七寶須彌寶山。周圓高廣無
量無邊。具足眾寶光飾顯現。稱其山上有大
蓮華。眾寶所成。

觀想寶蓮華呪曰。

唵(二合)𤙖(一)虎(二合)𤙖迦麼攞(二)窣(二合)訶

誦一七遍。觀想無量百千大葉七寶蓮華。臺
鬚蘂莖光飾顯現。其臺廣大亦如山等。蘂葉
相稱。於其臺上有大寶帳。

觀想寶帳呪曰。

娜莫薩嚩嚲詫伽哆(得箇反下同)南(一)唵(二合)𤙖(二)
薩嚩吐(土固反)薩羝(三)薩(僧乙反)叵囉(上)呬摩(二
合)𤙖(牟甘反四)誐(魚戈反又反迦字居歌＝何【宋】【元】歌反歌反)誐(同上音)娜金(居淹反
五)窣(二合)訶(六)

誦一七遍。觀想寶帳一切寶飾自然成顯。東
西南北四維上下廣博無量。半月滿月大寶
摩尼。奇諸寶花寶鐸金鈴。處處彌布間錯莊
嚴。真珠羅網妙香花纓周匝垂覆。其諸寶中
出種種光。互相交映。復於光中見諸如來神
通自在。當寶帳上。想有傘蓋廣大無量。稱寶
帳上以眾寶珠寶華雜拂而為莊飾。寶網纓
珞四布垂繞。於寶帳中。想有釋迦牟尼如來。
處師子座結跏趺坐。具足三十二大人相八
十妙好。身放圓光作說法相。瞬目瞻視一字
頂輪王菩薩。如上說諸菩薩聲聞天等。想皆
有之分明顯現。及想自身在寶帳內。於佛右
邊長跪曲躬。手執香鑪誦本持呪。啟佛會眾。
并啟十方一切諸佛坐寶帳中。顯現分明願
受供養。復當想持種種香雲種種香華香食
香水。供獻佛會。則發願言。唯願聖眾各以
神力。哀愍護我住受供養。乃待周畢。次誦一
切頂輪王心呪一百八遍。又別想成東西南
北四維上下。深廣如海七寶浴池。滿中香水
浴釋迦牟尼如來真報佛身。及當一時想浴
十方一切真報佛身并佛種族菩薩呪神本所
呪神。想總浴已。又想種種旃檀塗香。一時塗
飾一切佛身及佛種族菩薩呪神。又想種種
奇妙繒綺金縷袈裟頭冠纓絡及諸衣服。
一時嚴貫一切佛身及佛種族菩薩呪神。重
復想啟帳內會坐。又想獻列諸上飲食。一時
供養一切諸佛及佛種族菩薩神已。仁者則
以此所善根。心口發露誠懺眾罪。迴向菩提。
想請諸佛於寶帳中。轉大法輪。仁者當即如
在帳內佛右跪坐。識觀鼻端想心無惑。右手
搯珠左手當胸。結數珠印調調誦呪數。課滿
已置數珠於淨香篋中。印呪護持。重燒焯
香。想諸香花如法供養。則誦本呪解其方界。
合掌頂禮依方發遣。如是觀法三十六月。斷
諸談論心莫𢠽劮。隨逐諸境亂濁觀想。清淨
依法每日三時。則得見證一字頂輪王大三
摩地門。

* 《一字佛頂輪王經》分別祕相品第五

爾時釋迦牟尼如來。復告金剛密跡主菩薩
言。此一字頂輪王呪成就行法。諸佛共說。為
得利益一切有情。成斯佛頂輪王教法。密跡
主過去現在一切如來所說句偈教行法門等
無差別。皆擇空寂幽閑勝處。我復略說簡大
名山聖所居處或仙神巖窟或空淨新室或獨
樹林泉。於斯勝處一心善淨修行是法。於不
善法極盡斷除。於善淨法生建淨義。是二法
句蔓延能生善不善業。是故所食飲食。滋
味辛甘醎淡勿欲貪餐耽嗜過飽。若飽使
不能持誦供養燒火。定心不生。是故呪者離
貪欲食。恒初夜分。隨力轉讀花嚴寶雨及餘
一切摩訶衍經。觀其行法制御心田。修習此
教為無為法。若布瑟置迦。每中夜分敷淨茅
草。四周結界結印誦呪。印護持身如師子王。
頭南面東右脇枕手疊伸足臥。若扇底迦。每
中夜分頭東面北右脇枕手疊伸足臥。若􂛎
毘柘嚕迦。每臥分時頭西面南右脇枕手疊
伸足臥。若睡夢見上菩提樹栴檀香樹弭攞
樹欝頭末羅樹。名證中品向速成相。若有夢
見。乘白鶴孔雀金翅鳥等。身出光焰。名證上
品向速成相。若有夢見上七寶幢樓閣寶臺。
踏花鬘上。或見手把箜篌。詣入僧眾。上塔乘
船。名證下品向速成相。若有夢見旃茶羅人
猪狗馲駝驢死人等。若觸若乘。是障不成。如
是等相智者應知。若毘那夜迦作諸障惱。則
以粳米和烏油麻。日日三時一呪一燒各一
千八遍。滿三七日則得本神夢覺現身。教誥
語言汝去某處。酥蜜相和日夜三時。一呪一
燒各一千八遍。滿三日夜則得夢見此教調
伏毘那夜迦所有真法。我已受獻喫汝食去。
所有真道與當成辦。若夢覺已加念呪神。願
為我現大丈夫相。勿為我現天女儀狀。亂我
心境妄生貪劮癡愛染心。又持護身覆復安
睡。則得夢見本神儀狀或諸神變種種勝事。
心亦無取妄生喜覺。若持誦時。勿念過去種
種嬉謔雜欲漏法。亦勿思計未來眾事。說諸
餘法。散亂動心唯一係想入呪文句一一妙
理。若心貪生觀身䏺壞。若心嗔生慈心觀住。
若心癡生即十二因緣觀住。若心起緣倒顛生住。即至觀想呪神在頂持以香花先前
供獻。結跏趺坐如法念誦。若少不依如所法
式。則為障礙毘那夜迦。破壞食噉所修功德。
如是人者若誦念已。護身結界端身直項。結
跏趺坐瞬目平視。舌拄上齶。以右手背押
左手掌。伸置臍下。觀照四大色畢竟空體無
真實。復觀五蘊其性亦空。如法界性無我無
人亦無受者可得之法。心則寂靜。復觀靜心
心亦無住。呪者誦呪每時數畢。常作斯觀。若
見種種神變境像特勿取著。自靜見心。即得
滅除一切罪垢。若有未曾入此一字佛頂輪
王大種族壇。為阿闍梨教授法者。自持斯法。
則便常為毘那夜迦如影逐身。障喫呪者所
獻香花飲食香水火食。呪聲不令得到本所
呪神。法無成驗。此頂輪王若成就者。則常不
為姥𤜲馱吒迦。毘那夜迦王。作生障難。況餘
一切毘那夜迦。能障難耶。是故智者欲得成
就此呪法者。當以難勝奮怒王呪。或以輪王
僕從二十種呪。於持誦時燒火食時。障護其
身。若不依法一一護身。則難成就。常為諸惡
天龍藥叉羅剎惡姤仙類茶枳尼鬼畢舍遮
鬼及諸餓鬼。處處隨逐伺求其便。破壞虛耗。
是呪法中莫以曼陀羅花。弭羅花。遏伽花等
持獻供養。及諸佛頂供養法中。亦不供養。應
以惹底花。􂚌鉢羅花。拘物頭花。蓮華。諭底
(聽異反)迦花及餘種類香馞名花。持此花等。常
以供養五頂輪王。若有呪者經一二三度精
修此法。不證悉地。倍應勤懇專精修習。乃至
七度。各正月五月九月。詣海河潬日日三時。
印砂佛塔隨力印修。并轉大乘諸餘經典。觀
我一切所行之跡。修學斯法。印是塔數滿三
十萬。為滅先世十重業障。復隨此一一塔前。
以塗香末香諸妙花香而獻供養。於一一塔
前。坐誦呪一百八遍。智者如是如法修持不
成就者。為宿障重。又加日日印一肘塔一千
已上。若五逆重罪亦得銷滅而證成就。況餘
微薄諸宿障耶。如斯依法精勤修習。但誦持
呪亦得銷滅。何況印塔。

又法詣住江河海岸。採以蓮花一呪一擲江
河水中滿十萬箇。則得成向。何況倍加可不
成就。若非是處作修法者。則不成辦。如斯呪
法薄尠福人。使加印塔乃得成就。植福德人
但所依教誦持供養。遂期成就。如是成者勤
誦持呪以為根本。是故諸善男子。堅固精進
身心清淨求菩提者畢定成就。密跡主未曾
見呪。虛辭說導我題是呪在經自成。要假
精進為於菩提師僧父母及苦眾生。勤功修
習合掌頂禮。依法誦呪翦除垢障。乃得成就。
如是頂禮為得成就廣大功德。如是頂禮無
量果報無量福聚。是故數數合掌頂禮。乃得
口善身善意善成就功德。劫初有情性質純
善福德高勝。隨作隨成。不等今我釋迦牟尼
如來。出濁惡世得解脫時。及弟子等證解脫
時。是故智者相續除斷猜疑網心。具足精進
淨修福事。則便成證。若有宿殖福德增勝。
依法修行速獲成就。若無宿殖福德尠薄。依
法修持久乃成就。此最上呪若證成就。則得
高勝無等等故。譬假瑠璃寶比蓮花光寶。功
力價直倍數。不及無諭匹。故則知一字佛頂
輪王力。不思議勇猛殊特。呪者應常持鉢乞
食。若得飯餅應淨濤擇。分為三分一分獻佛
呪神諸天。若食獻已。持施水陸一切有情。一
分給施外來乞者。若無乞者施與禽獸。一分
自持依法而食。若有作求安隱法時。面北坐
食。若有作求富饒法時。面東坐食。若有作求
調伏法時。面南坐食。呪者每日慈心弘願。普
覆一切有情受眾苦者。誓當度脫。若大苾芻
瑦波索迦持梵行者。若心慈悲獨行持法則
無障礙。是故智者樂欲安隱富饒調伏速成
證者。應常定心恭敬合掌頂禮佛塔。淨持灑
地。持以牛糞和黃土泥。塗摩壇地。誦以一切
佛頂輪王心呪。或誦摧碎頂王呪。呪白芥子
淨灰七遍。布散十方結為方界。持以四橛繫
於線索。呪之七遍四角團釘。結方地界安布
坐位。種種獻列護身結印。請召供養誦呪燒
火。自身成驗。先初供養釋迦牟尼如來。次當
供養一字明頂輪王。次當次第供養諸頂輪
王。次當供養觀世音菩薩及所種族。次當供
養金剛密跡主菩薩及所種族。次當供養與
願頂王及所種族。如是供養一一次第。皆持
香華前供養已。次當供養世間天神。如斯供
獻名三種族供養法則。愚癡嬰人無所曉解。
種種謗毀一切呪者。說諸呪法盡是謾語。智
者若遇如是癡人。應自思觀。是諸佛說必不
虛謬。但自專至修行供養扇底迦法。布瑟置
迦法。􂛎毘柘嚕迦法。若布瑟置迦法作誦呪
時。燒火食時。面東一心跏趺端坐。呪後每加
窣嚩訶三字。若扇底迦法作誦呪時。燒火食
時。面北定心結跏趺坐。亦每呪後加窣嚩訶
三字。若􂛎毘柘嚕迦法作誦呪時。燒火食
時。面南瞋怒。左脚踏右脚側上蹲坐。亦每呪
後加虎𤙖二字。若欲常作扇底迦法。以烏油
麻和白芥子。作火食法。若欲常作布瑟置迦
法。亦以烏油麻和白粳米。作火食法。若欲拔
去佛法中刺。作􂛎毘柘嚕迦法。以毒藥和
榔伽里根。作火食法。若布瑟置迦法。以弭攞
木。􂛎輸迦木。􂛎縒娜木。菩提木。薩惹迦木
等。常然燒火。若扇底迦法。以儞劬陀木。􂛏頭
末羅木。􂛎說他木。天門冬草等。常然燒火。
若􂛎毘柘嚕迦法。以佉地羅木。無槵木。苦
棟木。迦囉弭攞木等。常然燒火。調他怨惡
心迴伏故。名􂛎毘柘嚕迦。蠲除災障一切寧
靜故。名扇底迦。願得圓滿求者如意故。名布
瑟置迦。如是等法於一切處呪者。善思依法
修習。為此教法得最上故。為欲辟除此教法
中一切災障。應作是法。除斯法者餘不應作。
此所呪者慈心一切梵行清淨。莫如外道髮
長甲長則得清潔。若髮長備蟣虱俱生。隨
生障咎念誦不成。若甲長則裏停垢穢。枯花
燒香便則污觸。隨亦生罪。日月蝕時特勿觀
說。亦勿譏謗和上闍梨過與非過。若所供養
呪神之時。忽見呪神受天快樂。勿愛願同。見
有國土無主紛亂。特勿住中修法念誦。又勿
住於神龍護地。藥叉羅剎常集住地。死屍陀
林地。無佛法地。虎狼住地。多蚊虻地。無雨方
地。多饒風地。多賊住地。屠殺住地。沽酒住
地。賣經像地。賣凶具地。婬女住地。及眾難
地。皆勿住中營法念誦作求諸法。悉不成就。
念誦法中燒火法勝。天神喜滿。譬如飽食歡
喜充適。是故佛說一切念誦品法中火法為
最。亦不諭以國王下劣如藥叉相。亦不談論
軍陣相殺通國使命媒媾兇戲。縛人治病皆
不應作。如向所說。念誦燒火一切法事。廣功
廣成少功少成。亦勿施他酒肉毒藥刀劍弓
箭斧槊之具。亦勿讚殺快殺方便殺謀殺。亦
勿占說他吉凶事。亦勿教他迷倒癡法。及所
恐怖一切有情不安隱法。皆勿應作。住清閑
處以智方便。想修諸法。若有緣遇不淨步多
鬼處有屍鬼處藥叉羅剎等處。常一出入想
為清淨。於念誦處結跏趺坐。想諸妙法成香
水池。沒身澡浴結浴呪印。印身想為塗香。遍
身塗飾一至念誦。不應動搖謾視聽察謦唾
談論。若破威儀動搖謦瘶。則重輪結浴印
印身。持以淨水洗手嗽口。乃復誦念亦得上
中下而皆成就。

* 《一字佛頂輪王經》成像法品第六

爾時世尊復告金剛密跡主菩薩言。我見來
世一切呪者。薄德少福樂著嬉戲。不善伴侶
耽湎𢠽劮。於戒缺漏智見狹劣。不樂學求頂
輪王廣教出世上法。唯樂世法。我為斯人
說頂輪王世成就法。心不猜動依法修習。則
定成向。密跡主成世法者。應常每日依時。請
召日神月神星神隨所住神。一心念誦攝喚
來住。結界護身誦呪作法。則得世間諸法成
就若不護身結界結印。則為奪人精氣鬼。奪
所呪力。六分偷五。或全偷奪。或為茶枳尼
鬼。奪所呪力。若恐偷奪。則誦一切頂輪王心
呪難勝王呪。定得却全本所呪力。密跡主是
故一切呪者。心常寂靜堅持六念。係修呪法
發菩提心。則得成就。離菩提外畢無成辦。
何以故假菩提心大威力故。密跡主是故呪
人。制令不食青黑之食。亦不應於佛床法床
僧床和上闍梨父母等床坐臥。喫食亦不頰
食大摶飯食嚼食作聲。半出入食顧視語食
共傳器食手指揩齒皆不應作。呪者應知如
法摩壇。正跏趺坐端儀默食。若念誦時若作
法時。若請召時。應斷一切善不善語如法誦
念。亦勿與他一床坐臥。傳著衣服鞵屩󰹺等。
其所食器純用赤白銅器梡食。若已食訖則
水淨洗。重以土灰裏外揩拭。常不作諸嘲誂
戲論。若喜違犯隨罪俱生。呪難成驗。若作大
法。恒候年吉月吉日時。依法營造三種品法。
謂佛神通月修最第一。證向頂王廣大悉地。
每白黑二月八日十四日。食三白食。加以香
花新淨飲食。持獻供養如法念誦倍速成證。
趣成就者。如法依法當畫像。變命教童女。香
湯澡浴。受八戒齋。治絲造織。方應度量。勿刀
截斷。方量五肘或復三肘。於吉日時起首畫
彩。或以板畫。其匠畫時洗浴清潔。著鮮淨衣
受八戒齋。先當正中晝釋迦牟尼佛。坐師子
座結加趺坐。具眾相好頂放大光。作說法相
身有圓光。次佛右邊。畫觀世音菩薩。身黃白
色首戴寶冠。冠有化佛面有微怒。一手把白
拂。一手把數珠。又於眉間竪畫一目。以天衣
服瓔珞環釧種種莊嚴。坐蓮華座結加趺坐。
次佛左邊。畫金剛密跡主菩薩。身青色相首
戴寶冠。面目瞋怒。一手把金剛杵。一手把白
拂。亦以衣服瓔珞鐶釧種種莊嚴。坐蓮華座
結加趺坐。次後畫最勝明王金剛。畫大度底
使者。畫可畏金剛。畫黃眼金剛。畫大笑金剛。
畫大拳金剛。畫軍吒利金剛。是等金剛各有
大力。最上調伏。皆執器仗坐蓮華座半跏趺
坐。各以種種衣服瓔珞而莊嚴之。次觀世音
菩薩後。畫馬頭觀世音王。畫意樂圓滿王。畫
白衣觀世音菩薩母。畫多羅菩薩。畫毘俱胝
菩薩。畫佛眼菩薩等。是等菩薩各各執持本
所器仗。坐蓮華座半跏趺坐。亦以眾妙衣服
瓔珞皆莊飾之。次佛左邊。畫難勝大奮怒神。
畫大字神。次佛右邊。畫佛眼神畫相好神。
是等四神身皆金色。坐蓮華座半跏趺坐。密
跡主如是等像。色相器仗如前所說。是大變
像名如來身最頂輪王大成就像。一切諸呪
等同通用皆畫成證。於時世尊謂曼殊室利
童子言。我昔見汝未證地時。誦以是呪供養
此像。像放大光照此三千大千世界。三界
上中眾生意樂歖適。曼殊室利汝為光照。昇
證三地得五神通。是故說像不可思議。是如
來身大三摩地。由是我以此三摩地力。普
大三界為諸有情。利益成就。神通變示頂輪
王身。如如意寶。

爾時世尊復誥曼殊室利童子。汝善能以大
被甲冑善巧方便。安住有情示濟有情。無量
變化現於佛身菩薩身緣覺身聲聞身等。攝
取眾生說諸勝法覺悟有情。是時曼殊室利
童子。合掌恭敬白言世尊。佛有幾名現頂輪
王大三摩地。流此世界。於時世尊誥曼殊室
利童子。汝問一字頂輪王名者所謂。名印捺
羅名帝釋。名布嬾娜羅名大梵天。名毘瑟怒
天名摩醯首羅。名自然名劫比羅。名步嚲娜
名姥儞。名底㗚詑迦㗚灑名大地地。名治世
地名弭野縒。名一切行名一切門。名寂靜名
涅槃。名變化名所變化。名難摧名大天。名阿
素洛名救度。名勝首名最勝。名那野迦名毘
那夜迦。名福德名恾伽羅。名一切事成就名
救世。名作樂名作安隱。名空第一義諦名不
生應名。名名聞能施名具悲。名具知名三
摩地。名具慈名婆魯拏。名師子名牛王。名禰
嚩名龍王。名藥叉名苦行仙。名大苦行仙名
能者。名觸者名世間母。名質多羅名三目。名
千目名跛弭怛囉名補嚲名大三摩地。名出
生三摩地名涌三摩地。名遍知名人中師子
王。名調御丈夫名出生第一義諦。名證見名
相證相。名三界主名世間主。名無垢稱名五
眼。名相似眼名蓮華夢名。光明名火。名步多
主名斷欲。名無欲名無嗔。名破嗔名遣嗔。名
摧垢名勇猛將。名大王名護世。名治地名帝
釋像。名香象名白蓮華。名解空名見空。名
現彼名見道者。名生者名無生者。名分別名
無分別。名盡分別名破分別。名護世間名善
國。名許可名焰摩王。名施財名水天。名俱
癈囉天名提頭賴吒。名善現名蘇彌盧。名金
剛名諭金剛。名妙妙行名勇猛。名大勇猛名
所生名大所生。名常住名無常名常無常。名
頂輪呪名大呪王。名藥名大藥。名論者名大
論者。名上名無上。名白名演白者。名丈夫名
說丈夫。名娑伽羅名大娑伽羅。名海名大海。
名法水住名日月。名羅摩名樂相具足。名相
莊嚴名雲名大雲。名樹名大樹。名無等名羅
睺羅。名將名大將。名眾生名大眾主。名人主
名大人主。名持水名大持水。名龍象名師子。
名勇施名未曾有。名不思議名大不思議。名
富貴名大富貴。名具富名大具富。名實應供
名滅煩惱。名解術名行術。名作變化名具錢
財。名法具箭名一非一。名活非活。名山名
大山。名無能壞名樂行慈名具足神通。名具
力名具智。名無等侶名具足光。汝曼殊室利
童子有一類人。知我不生不滅真如實際實法
法界涅槃實智無二無相意生儒童作者受者
知者見者。作如是解。童子此娑婆世界眾生。
稱我為大離欲如來佛調御丈夫天人師。童
子我常如是於此世間。成熟有情示如是名。
童子如是等名成就眾生。乃有五阿僧祇百
千數名。一切聲聞愚癡眾生。雖稱我名亦不
識我如是異名。童子我為如是成就一切有
情。亦於諸經說是異名。童子復有一類有情。
知我無邊殑伽沙等世界中無量種異名。如
來說法如如眾生調伏成就。如來亦不去來
分別出現色相。童子已不去來無作分別。則
能出現無量法事陀羅尼門。

爾時世尊復告曼殊室利童子言。童子若有
修持是頂輪王法者。應常占候吉白月五日
八日十三日十四日十五日好星宿時。清潔
洗浴著新淨衣。若是俗人受八戒齋。依持法
軌清淨修飾。塗結壇場布獻香花。燒設火食
先供養佛。及觀世音菩薩。金剛密跡主菩薩。
摩訶婆攞神。并諸菩薩一切聲聞辟支佛諸
天眾等。如斯供養則得一切大威德天大威
呪神大明呪神歡喜觀視。此等諸天雖復日
日請召恭敬如法供養。於此法中不應禮拜。
何以故以五頂王尊大一切力不思議。童子
持此呪者。雖不禮拜一切諸天語勿毀滅。諸
呪天神。何以故。為諸天神部族相攝護持法
故。是知呪者。亦不應向死喪家。初產生家。
不淨人家。旃陀羅家。田獵人家。賣凶具家。
賣經像家。外道人家。沽酒家。往詣顧宿受
他供養。亦不持以一切殘臭宿食而供養之。
及自食噉呪者。當知每日三時自誓。歸依佛
法大菩薩僧。發菩提心淨治三業。念佛念法
念僧念戒。念施念天。若是俗人常於清旦受
八戒齋。不殺盜婬妄語飲酒。脂粉塗身坐臥
大床不過中食。以如真智無作之心。虔敬修
習則得成辦。

爾時釋迦牟尼如來。復告金剛密跡主菩薩
言。又有轉輪王像。於出世世間一切呪像。最
上無等准前月日。畫者端肅具持十善。以細
白氈方量三肘。或復二肘。先畫寶山。於寶山
中畫釋迦牟尼佛。具足眾相身真金色。作說
法相佩通身光。坐白蓮華師子座上。頂放大
光。於佛右邊。畫呪者貌。長跪瞻佛手把香
鑪。又於山下畫大海水。遍於水中畫蓮華葉
等。是像莊嚴。准前所說。密跡主此頂輪王像
一切佛說。為當呪者得大利益。略說是像。若
有見者隨喜供養。隨滅眾罪得大功德。諸天
龍神歡喜觀敬。當定成就一切勇猛頂王呪
力。得無數佛種種歌讚供養功德。是妙變像
無量無數一切諸佛常共讚歎。若有信樂晝
夜精進恭敬供食。則得無始一切罪障漸皆
銷滅。身業清淨成就頂王功德智海。超過一
切最勝殊特。為諸天人供養恭敬無量讚歎。
當證佛地更無退轉。證此呪者奮目嗔喝。一
切天龍八部鬼神皆得惶怖四散馳走。其天
帝釋見是人來。分座同坐。其諸大天亦皆分
座。三界諸天見是人來。傲叛不起迎接敬廙。
則皆頭破如蘭香枝。若我於億俱胝大劫。讚
說是呪亦不能盡。成此呪者是人名證最上
悉地。當為住壽三十三天大娜羅鉢底三摩
地。命安常住不被死殃。受天位畢變身如佛。
證五神通棄此天界。以無量天前後圍遶。往
諸佛剎。種種變化導誘眾生。隨諸佛剎現帝
釋身。或現金剛身。或現大梵天身。或現伊首
羅天身。或現童男童女身。或入地獄餓鬼畜
生趣。隨現諸身救脫諸眾生。或諸山林城邑
聚落為作房舍。種種衣食供給施濟。常作依
怙三界。度脫一切眾生。具五神通行菩薩行。
為人中尊。
一字佛頂輪王經卷第二



一字佛頂輪王經卷第三

大唐南天竺三藏菩提流志譯

* 印成就品第七

爾時釋迦牟尼如來。誥於大眾。諸善男子應
當受持一切如來出現三摩地無量無數大
勇猛力。一切如來安住呪身。一切如來真實
種族無量無邊未曾有法。無極威德出生流
布大印印呪。是中能生一切菩薩一切證地
神通大法頂三摩地門。能破俱胝一切魔軍。
能攝一切諸大菩薩大雄力者。助護持者。能
令一切可畏有情生大慈心。諸善男子我今
略說成辦一切諸業威德大印印呪。

爾時金剛密跡主菩薩。合掌恭敬白言世尊。
願為解說一切如來流布威德大印印呪。為
當利益一切有情以少功勣遂成大證。是時
世尊告金剛密跡主菩薩言。汝當諦聽諦聽
靜慮念持。我今為汝分別解釋諸佛世尊大
精進印印呪之法。

** 一切如來心精進印之一

以左右手。八指右押左相叉入掌。急合握
拳。以二大指相並。平伸押右頭指側中節
上。勿使頭屈。印呪曰。

娜莫薩嚩(無可反下同)勃馱(一)菩地薩埵南(二)􂛎弭
羅(三)虎(二合)𤙖(四)淹(丘淹反五)

是印若二大拇指頭。雙上下來去。則名啟
召如來種族印呪曰。

娜莫縒曼嚲(一)勃馱南(二)唵(二合)𤙖(三)爾娜職
(而職反四)

是二印呪。名如來最精進心。力能度脫一切
地獄餓鬼畜生。亦能助成一切如來功勣業
事。攝諸菩薩帝釋梵王伊首羅天焰魔王水
天風天多聞天王乃至十地大自在菩薩摩訶
薩等。

** 觀世音菩薩印之二

准前心印。唯改左大拇指。屈入掌中。握右頭
指頭。右大母指依前定伸印呪曰。

娜莫縒曼嚲(一)勃馱喃(二)唵(二合)𤙖(三)􂛎嚧力(四)

是印若改右大拇指頭。上下來去。則名請召
觀世音菩薩種族印。

** 金剛密跡主菩薩印之三

准前心印。當改左大拇指。如前伸押。其右
大拇指屈入掌中。握左頭指頭。左大拇指依
前定伸。印呪曰。

娜莫縒曼嚲(一)勃馱喃(二)唵(二合)𤙖(三)跋日囉
(上四)姪(亭一反二合)力(五)

是印若改左大拇指頭。上下來去。則名請召
金剛密跡主菩薩種族印。

** 一字佛頂輪王印之四

又當合掌。以二無名指二小指。右押左相叉
入掌。其二中指直竪伸。各屈第一節。令頭相
拄。其二大拇指相並入掌。平伸。又以二頭指
平屈。押二大指甲背上。頭指相拄印呪曰。

娜謨皤(蒱餓反下同)伽嚩底(丁禮反一)􂛎跛(二合)底㰤
妬(二)瑟膩灑野(藥可反下同三)唵(二合)𤙖(四)嚲詑誐(魚迦反
下同)妬(五)瑟膩灑(六)􂛎娜嚩路枳嚲(七)姥勃馱(八)
斫訖(二合)(上)󰹺(亡遏反)囉底(九)虎(二合)𤙖(十)入嚩
攞入嚩攞(十一)馱架馱架(十二)度娜度娜(十三)
弭度娜弭度娜(十四)怛二合囉上音(二合)(上音)縒野(十五)摩
囉野(十六)􂚌(烏骨反下同)娑那野(十七)歌娜(十八)畔
惹畔惹(十九)暗暗(二十)惡惡(二十一)各各(二十二)補(二合)(彈舌輕呼)企(輕以反)柅(尼旨反下同二十三)補(二合)(上同)企柅
(二十四)軍拏里𩕳(女井反下同二十五)􂛎播囉(上)企跢塞
(僧乙反)怛囉(二十六)馱履膩(二十七)虎(二合)𤙖(二十八)

此一字頂輪王大根本印呪。乃是過去殑伽
沙等一切如來已共說持。未來一切如來當
共說持。現在一切如來今共說持。為欲攝御
諸有情故。同等說持。智者所處。援結此印
一切妬惡障礙毘那夜迦悉不親近。密跡主
此一字頂輪王大根本印。一切諸佛住於百
千俱胝殑伽沙劫。讚說此印功德神力。亦不
能盡。復以種種言詞譬喻。說是大印亦不能
盡。若當智者輪持此印。誦一字頂輪王呪則
常不為俱胝百千魔魔族伺求惱亂。是人却
後百千俱胝大劫。不墮惡道。何以故是人所
得福蘊功德。我於百千俱胝大劫說亦不盡。
此大一字頂輪王呪。若當有人以一淨心。精
持戒行常誦持者。所得念力慧力智力。於百
千俱胝劫所受生處。常不退失。何以故如是
大印。有大威德有大功用無量力故。

** 高頂輪王印之五

又以左右二無名指二小指。右押左相叉入
掌。次以二中指直竪頭相拄。其二母指相並。
伸押二無名指中節側上。又以二頭指。當中
指側中節上。屈頭相拄印呪曰。

娜莫縒曼嚲(一)勃馱南(二)唵(二合)𤙖(三)入嚩路
入嚩攞揟(寧執反)弭(洴野反)揟(同上二合)妙(彌遙反四)誐妬
瑦瑟膩灑(五)度娜度娜虎(二合)𤙖(六)

** 白傘蓋頂輪王印之六

准前高頂王印。當改二手中指。微屈第一節。
平頭相拄。次開二頭指。相去半寸印呪曰。

娜莫縒曼嚲(一)勃馱南(二)唵(二合)𤙖(三)麼麼麼
麼(四)虎(二合)𤙖溺(儞昔反五)

** 光聚頂輪王印之七(一名金輪佛頂印)

准前高頂輪王印。唯改二頭指。磔開直竪伸
頭。各去中指頭。一寸二分許印呪曰。

娜莫縒曼嚲(一)勃馱南(二)唵(二合)𤙖(三)嚲詑誐
妬瑦瑟膩灑(四)􂛎娜嚩路(輕呼)枳嚲(五)姥𤜲(同
上)馱諦劭(儒照反下同)囉始(六)虎(二合)𤙖(七)入嚩攞
入嚩攞(八)馱哿馱哿(九)娜囉弭娜囉弭(十)嗔娜
嗔娜頻娜頻娜(十一)虎(二合)𤙖泮(十二)窣嚩訶(十
三)　　勝頂輪王印之八

准前白傘蓋頂輪王印。唯改二頭指。於中指
第一節下。平屈頭相拄印呪曰。

娜莫縒曼嚲(一)勃馱南(二)唵(二合)𤙖(三)惹劭瑟
膩灑(四)入嚩攞入嚩攞(五)畔馱畔馱(六)娜麼娜
麼(七)咄(二合)𤙖(八)咄(二合)𤙖(九)咄(二合)
𤙖(十)臛(呼各反十一)㰤曩(輕呼)虎(二合)𤙖(十二)

** 轉法輪印之九(用一字頂輪王呪)

又以左右二小指。平屈頭相拄。次以二無
名指各屈入掌中。其二中指各微屈竪。頭相
拄。其二頭指當中指中節側上。頭相拄。其二
大指各押二無名指上。開二掌腕相去四寸。
是一法印能轉十二行相法輪。滅諸垢障與
如來等。

** 雹摧煩惱印之十(用一字頂輪王呪)

准頂輪王印。改二中指直竪合頭。又以二頭
指。㧙在二中指背後。頭相拄。是一法印亦
名坐印。密跡主是五大印。名一切如來頂輪
王呪種族王印大印。一名高頂輪王印。二名
白傘蓋頂輪王印。三名光聚頂輪王印。四名
轉法輪印。五名雹摧煩惱印。是之印等名大
頂輪王印。

** 如來大心印之十一

准前第一如來心印。唯改二大拇指。雙屈入
掌中。是一法印名如來心大精進印。呪者若
常輪結是印。誦頂輪王呪。一呪一印心上。
滿一百八遍。則能摧滅過現一切根本重罪。
常以是印作一切法。擁護於身。印呪曰。

娜莫縒曼嚲(一)勃馱南(二)唵(二合)𤙖(三)遇那㘑
弭囉(四)窣(二合)訶(五)

是一法呪。功力同前第一印呪。於作法處互
用亦得。是呪有大威猛力故。

** 一切頂輪王心印之十二

又合掌當心。大虛掌內。復以左右八指。各平
屈頭相拄。其八指間相去三分。以二大指亦
相去三分。平直竪伸印呪曰。

娜莫縒曼嚲(一)勃馱南(二)唵(二合)𤙖(三)卓(二合)𤙖(四)畔馱(五)窣(二合)(六)

是法印呪亦能成辦一切事業。自護護他。結
修諸法離障惱故。

** 如來錫杖印之十三

又以右手大拇指。橫屈入掌。以頭指中指無
名指小指。急握作拳。屈肘當前。平伸其左手
把袈裟角。出頭四寸。屈肘當前平伸印呪曰。

娜莫縒曼嚲(一)勃馱南(二)唵(二合)𤙖(三)度柰(奴箇反)
爾嚲囉拏(四)虎(二合)𤙖(五)

是法印呪若遇諸惡一切有情。則結是印用
擁護身。

** 如來鉢印之十四

先以右手當心仰掌。次以左手覆合右手掌
上。其左小指頭。與右大指頭相拄。其左大指
頭。與右小指頭相拄。印呪曰。

娜莫縒曼嚲(一)勃馱南(二)唵(二合)𤙖(三)路迦(居奈
反又反奈字奴箇反)播攞地瑟恥嚲(四)馱羅(上)馱羅野
(五)摩訶努皤嚩(六)勃馱播怛(二合)(七)窣嚩訶(八)

是法印呪具大精進。常為一切如來神力而
加護之。輪結是印并誦此呪。一一遍終稱憶
地獄餓鬼。有情滿百八遍。則得地獄一切餓
鬼飽食諸食。若曠野行結持此印并誦是呪。
則得曠野一切鬼神不相嬈惱。

** 如來相好印之十五

又以左右二中指二無名指二小指。右押左
相叉入掌。各搏掌。直伸其二頭指。頭側相
拄。是二大指各搏頭指側上。以印倒垂仰掌
置於額上。二頭指頭正當眉間印呪曰。

娜莫薩嚩嚲詑伽(同上)底(一同上)瓢(同上)􂛎囉褐䌎
(二毘藥反)三藐三勃睇䌎(三)醯醯(二醯字怒聲呼之四)畔馱畔
馱(五)底瑟侘(丑價反下同)底瑟侘(六)馱囉(上)野馱囉
(上)野(七)儞論(彈舌呼之)馱(八)儞論馱(同上)𤜲拏麼
抳(九)窣嚩訶(十)

是法呪印名大丈夫天人相好。若有常能輪
結此印。則速成就一切悉地。具大威德。若
以印印頂。則名如來頂印。若以印印鼻。名
如來鼻印頂鼻印呪曰。

娜莫縒曼嚲(一)勃馱南(二)唵(二合)𤙖(三)縊(烏異反)哩
抳虎(二合)𤙖泮(四)窣嚩訶(五)

是如來頂鼻印。常結護身。當於百千俱胝大
劫所生之處。不患頂鼻諸疾等病。

** 如來眼印呪之十六

又以二手合掌。以二大指雙屈入掌。次以二
頭指各屈頭第一節。以頭押二中指側中節
上。其二頭指頭相去一寸。是如來眼印。於頂
輪王壇清淨輪結。能作大益滅諸重罪。成進
一字頂輪王呪者悉地。若已過世百千俱胝
劫所修功德。以印威力盡悉攝來積集功德
蘊印呪曰。

娜莫薩嚩嚲詑伽(上)底(同)瓢(同上)􂛎囉褐䌎
三藐三勃睇䌎(二)唵(二合)𤙖(三)嚕嚕(四)塞(同上)普
嚕(五)入嚩攞(六)底瑟侘(七)悉馱澇者泥(八)薩嚩遏
詑娑馱聹(九)窣嚩訶(十)

密跡主此如來眼大明王呪。是十俱胝佛同
共宣說。我於往昔為菩薩時。於十俱胝佛所。
受得斯呪。若當呪者。常能以大精進心。誦持
是呪。則得一切菩薩呪神盡悉現前一切金
剛種族呪品亦皆成就。是故密跡主持一字
頂輪王呪者。應先每誦斯呪七遍或二三七
遍。是如來眼大明王呪。如來今為一切有情
得大安樂離垢清淨故說。呪者若遇暴惡性
人。呪手摩面默誦斯呪。對共論理得彼熙喜。
亦能摧伏一切魑魅魍魎惡鬼神等。密跡主
若人誦持一字頂輪王呪一所祈法二所
祈法不成證者。則應加此大明王呪。齊等雙
誦滿二十萬遍。決定成就一字頂輪王呪最
上悉地。若未經是一二作法。而雙誦者。則隨
殃損呪者身故。

** 如來眉毫印呪之十七

准如來眼印。唯改二頭指。各當中指背上節。
頭離中指節各一分印呪曰。

娜莫縒曼嚲(一)勃馱南(二)紇(二合)􂑗(三)虎(二合)𤙖(四)

此如來眉毫印呪。乃是過去一切如來已同
宣說。我今亦說。輪此印時。大自在天俱摩羅
天􂛐呬野天等。皆不嬈惱。何況諸小魑魅鬼
神。而作惱耶。

** 如來口印之十八

准如來心印。唯改二大拇指。並胛竪伸。等
屈頭節。令去右頭指側。三麥顆間。以印置於
面門。是二大拇指背頭節。正當脣間印呪曰。

娜莫縒曼嚲(一)勃馱南(二)枳􂑗枳􂑗(三)虎(二合)𤙖(四)

是一印呪備大焰炬。能速助辦一切事業。呪
者若常輪結斯印。當置口前誦。此口呪二三
七遍。後誦一字頂輪王呪者。以印呪力。三界
人天見聞語論。悉皆敬愛。是故此人應常和
雅真軟法語。斯人於當百千俱胝劫不患口
疾。是大自在天毘瑟怒天及諸天龍八部鬼
神聞此人語。亦皆敬伏。況餘小魑魅鬼神。

** 難勝奮怒王印之十九

當以右膝著地。左脚踏地。作欲起向前𩜁
身勢仰面怒目。邪視左邊。當以右臂。手指右
邊向後。側臂邪伸。緊急怒臂。欲向地勢。其五
指散怒磔開。手掌似覆似側。次以左臂左
邊向後。擡臂緊急。努屈臂手。向上。其五指
少散。竪努磔開。掌面向前。結是印時。發大
怒聲。稱虎(二合)𤙖二字三七聲者。諸有障罪
則皆破滅。欲界魔王及魔軍將悉皆摧碎。我
昔初詣熙連禪河。沐浴身已趣此菩提樹下。
坐金剛座。是時當有無量百千俱胝魔王及
魔族眾。各持種種惡穢怒相。嬈惱怖我時。難
勝奮怒王忽於我前從地湧出。作天女相。瞋
結斯印。摧諸魔眾。種種怖相一時散滅。無能
惱者。當是夜中至明曉時。我則圓證無上
正智。觀見世間一切沙門婆羅門。無有證者
摧魔印呪曰。

娜莫縒曼嚲(一)勃馱南(二)唵(二合)𤙖(三)虎嚕虎
嚕(四)戰拏(尼加反)理摩嶝(都亘反)倪(魚枳反五)虎(二合)𤙖
窣嚩訶(六)

密跡主此難勝奮怒王呪。是我所說。若當呪
者遇大恐怖惡鬼神處。而欲護身結界擁護
造修法者。應勤精進持結此印并誦此呪。趣
修此法。則無障惱速得成就。

** 如來槊印之二十

端身結跏趺坐。以左手仰掌橫屈臍下。其四
指相著直伸。是大拇指微屈直伸。搏著頭指
根側。次以右手大拇指與頭指頭相捻。其中
指無名指小指相著。並伸微少似屈。是大拇
指頭指與左手小指。頭相拄。是一法印。智者
若常持結。於當受生永不退失信進慧力如
來行力。得諸如來而加護念印呪曰。

娜莫縒曼嚲(一)勃馱南(二)唵(二合)𤙖(三)弭惹曳
摩訶鑠底(四)突(彈舌呼之)馱􂑗(五)虎(二合)𤙖泮(六)弭惹
以儞泮(七)忙誐黎泮(八)窣嚩訶(九)

是一法呪每日三時誦三七者。速於三界得
無障礙勝成就故。

** 如來臍印之二十一

准如來槊印。唯改右手大拇指頭指頭。去離
左手小指頭。一麥顆間。是一法印亦名諸佛
大神力印。智者若常憶持。輪結此印并誦斯
呪。則得消除一日二日瘧病痿黃之病腹頭
痛病及諸等病。又得一切災障自然殄滅。當
受福命安隱豐樂印呪曰。

娜莫縒曼嚲(一)勃馱南(二)唵(二合)𤙖(三)旨置旨
置(四)窣嚩訶(五)

是一法呪。能現如來種種色類不可思議神
通變化。安慰有情。

** 如來甲印之二十二

當以右手當心。以大拇指橫屈掌中。以頭指
中指無名指小指。急握大指作拳。是一法印
名最一切頂輪王心印。智者若常以印印於
頂項左右肩髆。及印心上。則令持者得大威
力。呪者雖復如法精進修持於法。若無斯印
則無莊飾。如形裸陋如國無王。如屋無人如
食無鹽。如池枯涸如地空無叢林花草。如事
火外道婆羅門無法可依。如王乘車無控御
者。智者如是雖復精勤。若無甲印則為魔嬈。
無所成効印呪曰。

娜莫縒曼嚲(一)勃馱南(二)唵(二合)𤙖(三)部(引)入嚩
攞(四)虎(二合)𤙖(五)

是一法呪名如來金剛句三摩地。常用護身。
如王被甲嚴加器仗。則不怖畏惡賊兵眾。如
此智者亦復如是。每日三時量力量法。如法
勤修是甲印呪。則速成就無所怖故。

** 如來髮髻印之二十三

准前甲印唯改伸中指。直竪。以印安頂。令直
聳竪印呪曰。

娜莫縒曼嚲(一)勃馱南(二)􂛎𦁐(俱欝反二合)律(彈舌
呼之三)

是一印呪名如來髻三摩地門力。能成作一
切事業。

** 如來耳印之二十四

准前甲印唯改伸頭指。直竪。以印竪安耳門。
與上耳輪齊。印呪曰。

娜莫縒曼嚲(一)勃馱南(二)虎(極輕呼)迦(居娜反短呼三)

是一印呪名如來耳三摩地門。若常輪結。速
得除滅一切耳病。當證天耳通。

** 如來牙印之二十五

當以左手頭指中指無名指小指。急屈把
拳。莫使露甲。又以大拇指直伸。押頭指
正側上。其大拇指面上第一文。與頭指外背
齊。以印置左牙頷。右亦如是印呪曰。

娜莫縒曼嚲(一)勃馱南(二)唵(二合)𤙖(三)嚲詑誐
嚲(四)鄧瑟䋾(知禮反)㘑(五)虎(二合)𤙖泮(六)窣嚩訶(七)

是一印呪名如來牙三摩地門。有大威力。以
誦斯呪輪印印牙。於當來世得佛齒牙。

** 如來頭印之二十六

又以右手大拇指。橫押中指無名指小指
甲上。頭指直伸捻頭頂上印呪曰。

娜莫縒曼嚲(一)勃馱南(二)唵(二合)𤙖(三)慕𤜲馱
𩕳(四)窣嚩訶(五)

是一印呪名如來頭三摩地門。

** 如來脣印之二十七

又以右手大拇指。竪伸博著頭指側。以頭指
直竪。伸其中指似曲。其無名指向掌。屈如鉤
形。其小拇指屈如初月形呪曰。

娜莫縒曼嚲(一)勃馱南(二)阿阿(三)嚩(無可反四)嚩(同
上)憨(呼甘反五)

是一印呪名如來脣三摩地門。持者當得滅
除罪故。

** 如來舌印之二十八

又以右手頭指中指無名指小指。並相搏著
當於心上。仰掌平伸。其大拇指橫屈掌中。其
四指頭向外指之印呪曰。

娜莫縒曼嚲(一)勃馱南(二)唵(二合)𤙖(三)娜囉(四)儞
梵(蒲紺反)惹(五)虎(二合)𤙖泮(六)窣嚩訶(七)

是一印呪名如來舌三摩地門。持者當得如
來舌相福圓滿故。

** 如來肋印之二十九

又以右手屈肘當助。以無名指小指。雙屈頭
拄大拇指面。其頭指中指並著直竪伸。向前
叉肋印呪曰。

娜莫縒曼嚲(一)勃馱南(二)唵(二合)𤙖(三)虎(二合)𤙖恪(苦愕反四)

是一印呪名如來助三摩地門。

** 如來髆印之三十

准前甲印唯改臂。直伸向上印呪曰。

娜莫縒曼嚲(一)勃馱南(二)畔惹􂛎(引)呬(呼以反)泮(三)
窣嚩訶(四)

是一印呪名如來髆三摩地門。具大神力勇
猛殊特成眾法故。

** 如來嬭印之三十一

准前甲印。唯改屈臂。以印拳面。印當心上
印呪曰。

娜莫縒曼嚲(一)勃馱南(二)風(晡空反)誐訖(二合)㘑撲
(普木反三)

是一印呪名如來嬭三摩地門。

** 如來小腹印之三十二

又以右手。臍下一寸橫伸仰掌。五指相並。次
伸左手五指相並。以背押右手掌上。其二手
則著肚印呪曰。

娜莫縒曼嚲(一)勃馱南(二)唵(二合)𤙖(三)努(輕呼)䋾
努(同上)䋾(四)塞(同上)普䋾塞(同上)普䋾(五同上)密
㮈(奴乙反二合)囉跛𩕳(六)跛(同上二合)囉末娜𩕳(七)嗔
娜𩕳頻娜𩕳(八)虎(二合)𤙖泮(九)窣嚩訶(十)

是一印呪名如來腹三摩地門。

** 如來脊印之三十三

又以右手大拇指。押頭指無名指小指甲
等。勿使甲露。次以中指橫。押大拇指上。印
呪曰。

娜莫縒曼嚲(一)勃馱南(二)縊(同上)迦􂑗曩(輕三)迦
(同上)􂑗乾馱質咄嚧娜囉(四)麼抳覩抳(五)窣嚩
訶(六)

是一印呪名如來脊三摩地門。

** 如來髀印之三十四

准前脊印。又改押中指頭甲。伸出頭指頭。
押大拇指甲上印呪曰。

娜莫縒曼嚲(一)勃馱南(二)唵(二合)𤙖(三)覩詫者(四)
窣嚩訶(五)

是一印呪名如來髀三摩地門。

** 如來膝印之三十五

又以二手合掌。各以小指。右押左屈入掌
中。印呪曰。

娜莫縒曼嚲(一)勃馱南(二)唵(二合)𤙖(三)娜暴圪(魚訖
反)𩕳(四)跛(同上二合)囉儞跛(同上)嚲野(五)窣嚩訶(六)

是一印呪名如來膝三摩地門。

** 如來脚踝印之三十六

又以二手合掌。各以無名指。右押左屈入掌
中。印呪曰。

娜莫縒曼嚲(一)勃馱南(二)􂛎嚲㘑嚲㘑(三)􂚌
嚲㘑(四)跋日囉(五)暮訖使抳(六)窣嚩訶(七)

是一印呪名如來脚踝三摩地門。

** 如來脚印之三十七

又以二手合掌。各以中指。右押左屈入掌
中。印呪曰。

娜莫縒曼嚲(一)勃馱南(二)唵(二合)𤙖(三)跋日囉
(四)商矩囉(五)部使羝(六)娜囉(七)入嚩攞虎(二合)𤙖(八)窣嚩訶(九)

是一印呪名如來脚三摩地門。

** 如來幢印之三十八

又以右手大拇指。橫押中指無名指小指
甲上。以頭指直伸。磔竪押臂直上印呪曰。

娜莫縒曼嚲(一)勃馱南(二)割䋾(知價反輕呼三)

是一印呪名如來幢印三摩地門。

** 如來臥具印之三十九

准前幢印。唯改頭指。當胸下指印呪曰。

娜莫縒曼嚲(一)勃馱南(二)􂛎𦁐(同上)律(彈舌呼之三)

是一印呪名如來臥具三摩地門。

** 如來乘印之四十

准前幢印。改屈臂手。當心前。側臂平伸印
呪曰。

娜莫縒曼嚲(一)勃馱南(二)虎(二合)𤙖(三)誐沒(二
合)琳(四琳字彈舌呼之)唵(二合)𤙖

是一印呪名如來乘三摩地門。

** 如來授記印之四十一

又以右臂。屈肘當胸側。臂平伸。其頭指中指
無名指小指。急把拳。其大拇指竪屈。頭去頭
指側二分間。是一法印過去一切如來。未來
一切如來。現在一切如來。皆以此印而授記
莂。是故智者當結是印。與諸有情授菩提
記印呪曰。

娜莫縒曼嚲(一)勃馱南(二)唵(二合)𤙖(三)虎(二合)𤙖(四)特(騰色反二合)梵(蒲暗反五)

是一印呪能成一切如來事業。以印呪力。生
生常得念力進力戒定慧力福勝蘊力。不為
一切魑魅鬼神而嬈惱故。

** 如來見諸法性印之四十二

又以右手。屈肘向上。以中指屈頭。與大拇指
頭相拄。其頭指無名指小指。相並直上竪伸
印呪曰。

娜莫縒曼嚲(一)勃馱南(二)唵(二合)𤙖(三)跛(二合)
囉悉地迦(同上)􂑗(四)窣嚩訶(五)

是一印呪名如來見諸法性三摩地門。

** 如來光焰印之四十三

准前見印。唯改頭指無名指小指。向掌散開。
微屈如月初生印呪曰。

娜莫縒曼嚲(一)勃馱南(二)唵(二合)𤙖(三)入嚩􂑗
抳(四)窣嚩訶(五)

是一印呪名如來光焰三摩地門。顯諸法故。

** 如來光照印之四十四

又以右手大拇指。竪伸搏著頭指側。以頭指
直竪。伸其中指小指。各伸向掌。屈如月初生。
其無名指向掌。屈如鉤形印呪曰。

娜莫縒曼嚲(一)勃馱南(二)唵(二合)𤙖(三)虎(二合)𤙖虎(二合)𤙖(四)莽(牟朗反)莽泮(五)窣嚩訶(六)

是一印呪名如來光照照諸三摩地門。圓滿
現故。

** 如來三摩地印之四十五

又以左手五指相並。當臍下。二麥顆地。側橫
仰掌平伸。次以右手四指相並。亦側橫仰掌
平伸。以手背押左手掌上。其右大拇指。橫
屈掌中印呪曰。

娜莫縒曼嚲(一)勃馱南(二)唵(二合)𤙖(三)􂛎底捨
野(四)弭訖(二合)囉迷(五)窣嚩訶(六)

是一印呪名如來臍三摩地門。

** 如來金剛光焰印之四十六

准前三摩地印。改當心上印呪曰。

娜莫縒曼嚲(一)勃馱南(二)虎(二合)𤙖(三)入嚩攞(四)
跋日囉(五)繁䁥(儞一反)􂑗(六)䁥(同上二合)琳主(七)

密跡主此金剛光焰印呪。亦名過去未來現
在一切如來金剛光焰心三摩地大明呪王。
一切證地大菩薩等。及諸天龍八部鬼神大
威德者。皆無能越。況餘下劣魑魅鬼神。

** 如來大慈印之四十七

准前脊印。又改押中指頭甲。出無名指
頭。押大拇指甲上。我為一切垢重有情。說
大慈印令生慈心。我昔坐於菩提樹下。以大
慈心持結此印。得諸魔軍而自散伏。結此印
者。應以一切佛力法力阿羅漢力慈念心力
持結此印。則得一切極重罪垢速皆消滅印
呪曰。

娜莫縒曼嚲(一)勃馱南(二)怛地(儞也反)他(三)炬䒱(輕
呼)倪(同上)𩕳(四)盎(烏浪反)矩􂑗麼􂑗者(五)鉢(二合)
拏捨嚩􂑗(六)𠻐乞灑𠻐乞灑摩(二合)𤙖(牟甘反七)
矩摩􂑗室(二合)􂑗野(八)摩理泥(奴計反九)窣嚩訶(十)

是一印呪。名如來大慈力呪。若有呪者。常起
慈心持此呪者。則當不為一切毘那夜迦虎
狼怨賊。鬪諍災難橫干嬈惱。以印呪力。速證
慈心三摩地故。

** 如來大悲印之四十八

又以二手合掌。虛於掌內。以二大拇指。屈入
掌中印呪曰。

娜莫縒曼嚲(一)勃馱南(二)唵(二合)𤙖(三)嚲僜(盧亘
反彈舌呼)倪(同上)𩕳(四)虎(二合)𤙖泮(五)窣嚩訶(六)

是一印呪名如來大悲三摩地門。

** 如來無垢印之四十九

准前慈印。又改無名指頭。於大拇指下。押
却。次以小指頭。押大拇指甲上印呪曰。

娜莫縒曼嚲(一)勃馱南(二)虎(二合)𤙖(三)莫唎達
(二合)(四)虎嚕(五)虎(二合)𤙖泮(六)窣嚩訶(七)

是一印呪。智者常誦呪諸飲食。乃服持喫能
滅眾罪。又當不被毘那夜迦食中惱害。

** 如來甘露印之五十

又以右手大拇指。橫押頭指中指無名指小
指甲等印呪曰。

娜莫縒曼嚲(一)勃馱南(二)唵(二合)𤙖(三)印倪(同上)
𩕳(四)部跢𩕳(五)窣嚩訶(六)

是一印呪能令持者。證甘露法大解脫門。

** 如來大師子吼印之五十一

合掌當心。以左右二手大拇指。各屈掌中。又
各以二頭指二中指二無名指二小指屈握大
拇指作拳。甲背相著。是八指頭勿著於掌印
呪曰。

娜莫縒曼嚲(一)勃馱南(二)唵(二合)𤙖(三)迦(同上)比
攞惹置攞(四)虎(二合)𤙖泮(五)

是一印呪名大師子吼。成就金剛頂輪王教。
能廣示眼不可思議諸未曾有越意事故。

** 如來相字印之五十二

又以左右二手八指。各伸磔開。右押左相
叉。相押中節。其八指頭各直竪伸。勿著岐
間。其二大拇指。亦各斜磔竪伸。頭相去寸
半。以印當胸三寸間著印呪曰。

娜莫縒曼嚲(一)勃馱南(二)示(諸二反三)

是一印呪名如來大丈夫相三摩地門。

** 如來洛訖瑟弭吉祥印之五十三

又以左右手。腕合相著。其十指各磔開。直竪
微伸屈。頭各相去一寸半間。如開蓮華印呪
曰。

娜莫縒曼嚲(一)勃馱南(二)唵(二合)𤙖(三)素(蘇古反)
沒(二合)囉㰤(二合)(四)洛訖澁弭(五)洛訖澁弭
(六)窣嚩訶(七)

是一印呪名如來吉祥三摩地門。能令持者
得大法財眾人敬讚。

** 如來般若波羅蜜印之五十四(一名供養印)

又以二手合掌。虛於掌內。如未開蓮華朵。印
呪曰。

娜莫縒曼嚲(一)勃馱南(二)唵(二合)𤙖(三)室嚕底(四)
塞(同上)密(二合)㗚底(五)弭惹曳(六)窣嚩訶(七)

密跡主此一印呪。名如來般若波羅蜜三摩
地門。所有三世一切如來諸大菩薩獨覺聲
聞等。皆從此般若波羅蜜印呪三摩地門生。
成證阿耨多羅三藐三菩提地。是知此印呪
有大威德。名主三世一切如來諸大菩薩一
切金剛獨覺聲聞之母。

爾時世尊誥金剛密跡主菩薩言。此等印呪
從一切如來大丈夫相。莊嚴身分支節所生。
汝善男子如來復有無量俱胝百千呪印。是
一一印。各有無量僕從印等。成此一字頂輪
王呪王。我今但為當來世時成此呪者。得大
利益。略說此之印呪少分。密跡主當後世時。
少有有情成解此呪印法儀用。汝當讀誦依
法受持是等呪印。為當來世一切有情。分別
解說。一字頂輪王僕從印呪功勣力故。若善
男子樂成此大一字頂輪王呪者。應常清潔
恒誦此呪輪結此印。是人當得無量百千稱
歎功德。消滅一切黑闇垢障。為諸如來大菩
薩等歡喜憐愍。於所生處得宿命智。身相心
智皆得圓滿。無諸夭疾。能與有情作大光明。
能於惡界度脫有情。得大辯智具大精進。光
明威德眷屬圓滿。洞解世間一切工巧。亦能
治救一切有情煩擾癡病。常得十方一切如
來加被護念。現獲菩薩清淨法身。若當有人
日日常輪持結此等印呪。稱已之名。則當不
被一切毘那夜迦逼怖嬈惱。一切罪障自然
殄滅。若於現身證成此大一字頂輪王呪者。
則當來世定得證佛無上正等菩提大三摩地
故。密跡主此等印呪。皆是一切如來種族真
實印呪法炬。今釋迦牟尼如來為令成就一
字頂輪王呪者。說是印呪三摩地門。
一字佛頂輪王經卷第三



一字佛頂輪王經卷第四

大唐南天竺三藏菩提留志譯

* 大法壇品第八

爾時世尊誥金剛密跡主菩薩言。汝當諦
聽。我為利益一切有情。略說一字頂輪王
大祕密曼拏攞。此曼拏攞。於出世世間。為
最為上。如於如來三十二大人相頂相為最。又
如如來天上人中為大導師。是一字頂輪王
大曼拏攞亦復如是。於諸呪壇為大輪王而
最第一。能滅一切不吉祥相。能摧一切諸
惡天龍藥叉羅剎阿素洛等及諸有情。能與
一切學大乘者。蠲眾罪垢。證成一切勝福業
事大涅槃門。其作壇時。每候白月一日八日
十四日或十五日或好吉星宿日時。於明曉
時。香湯淨浴著新潔衣。於舍利塔前或於山
間。或於邑東或於邑北。瞻察閑淨泉池河側。
簡擇勝地。量三十二肘或十六肘或十二肘
或復八肘。可其肘數。先寬治掃。其阿闍梨執
金剛杵。處壇地心面東安立。問諸弟子。汝等
決定求學諸佛祕密法藏。不生疑不。時諸弟
子一時答言。我某甲等志學諸佛甚深法藏。
的定誠信不生疑心。如是三問三答竟已。

是時阿闍梨重復呪印香鑪而執持之。面東
長跪呪香焚燒。啟白十方一切諸佛。一切頂
輪王菩薩。一切菩薩一切金剛諸天龍神。及
諸業道一切神祇等。悉證知。我今請此地是
我方地。我於是地建立七日七夜一字佛頂
輪王大曼拏攞道場法會。供養十方法界一
切諸佛善逝世尊。甚深般若波羅蜜多一切
祕密甚深法藏難思法門。諸大菩薩一切金
剛諸天神等各并眷屬。請證成就。我欲護身
結界法事。在此方地東西南北四維上下。所
有破壞佛法毘那夜迦惡鬼神等。皆遠出去七
里之外。若護佛法善神鬼等。於佛法中作利
益者。任當安住(作三白已)則結一切頂輪王心印。護
身誦摧碎頂輪王呪。呪白芥子香水七遍。用
散十方。結封壇界。然後可其肘數方圓。掘
去惡土瓦石根木。骨草及諸惡物。坑深一肘。
以淨好土堅築平治。起基半肘。壇東北面令
少下墊。其壇四角中心當。各又穿一小圓孔。
深於半肘。中埋七寶五穀等物。其七寶者。一
金二銀三真珠四珊瑚五虎珀六薩頗胝迦
寶(唐云似水精未詳)七瑠璃。其五穀者。一大麥二小
麥三稻穀四小豆五胡麻。其七寶片。等分如
豆。和五穀各一合。分以淨白絹。和同裹持。呪
之七遍。以五色線繫頭。埋置五孔之中。留其
線頭出地面上長五指量。一埋已後永更不
許重出取之。如法平填。以新淨瞿摩夷和黃
白土。香水熟泥。逐日旋轉如法塗飾。又呪
白芥子散方結界。復可壇外界。從東北角至
東南角。及西南角西北角。各竪一竿皆長丈
二(無問竹木)又從東北角竿向上一丈。繫繩竿上。引
至三角亦如是。繫至東北角匝竟。則從東
北角。間錯懸列種種神幡及繒綺羅幡花條
鈴帶。金銀蓮華四布莊嚴。十六肘界外四面
方別。又量取四尺之地。如法治飾繫繩封界。
禮設行道。

又結印護身入壇。誦摧碎頂輪王呪。呪白芥
子。及呪燒火食灰。一百八遍。次誦一切頂輪
王心呪。呪白芥子灰等數亦如上。復當持是
白芥子灰。從壇東北角右轉。誦呪周匝。拋散
四維上下。結淨壇界。又誦摧碎頂輪王呪。呪
佉陀羅木橛四枚各長九寸。一百八遍。次誦
一切頂輪王心呪。如前呪橛已。從東北角一呪
一釘橛滿一七下。釘餘三角橛等法亦如是。
又於西面長跪而坐。呪安悉香沈水香七遍
燒之。結佛眼印誦佛眼呪。印呪香鑪七遍。手
執香鑪復作是言。我今某甲啟白十方一切
諸佛。一切般若波羅蜜。一切頂輪王菩薩。一
切觀世音菩薩。一切諸大菩薩。一切金剛藏
菩薩。一切天龍八部護塔護法諸善神王等。
證知我苾芻某甲。作一字佛頂輪王灌頂大
三昧壇。法王功德如意成就。請求加祐作是語已。又從壇東北角。周匝右轉。輪結一切如
來心精進印。一字頂輪王印。轉法輪印。一切
頂輪王心印。如來眼印。難勝奮怒王印。摧碎
頂輪王印。如是七印。東西南北四維上下次
第輪結。結壇方界。又於壇心面東安立。以一
切頂輪王心印。摧碎頂輪王印。皆於頂上一
尺上高。右轉三匝及印於地。名結上方下方
大界。又作軍荼利金剛結界之法一遍。如是
結界名一字佛頂輪王灌頂法壇大三摩地結
界之法。然後出壇。與其畫匠及一曾入壇授
法弟子。結印護身語云。汝持五色線繩。隨我
入壇。從東北角逐日迴轉。臂量壇位。內外
街道分為四院。唯開西門。分內心院。方闊
四肘都分一十三隔。其當心隔方闊二肘。中
畫釋迦牟尼如來。面西瞬目結跏趺坐。作說
法相坐寶蓮華師子寶座。頂放大光。當於佛
前右邊。畫一字頂輪王菩薩。瞻仰如來半
跏趺坐。左手執開蓮華。於花臺上側竪畫一
七寶金輪。繞輪鋒刃。畫大火焰。右手揚掌。
於佛左側立畫具壽善現。於佛右側立畫具
壽慶喜。擘四面隔為十二隔。佛右北隔畫雹
煩惱王菩薩。右手胸側把開蓮華。於花臺上
竪畫一股金剛杵。右手胸側揚掌。佛右南隔
畫光聚頂輪王菩薩。左手胸側把開蓮華。於
花臺上畫佛心印。右手胸側。以大拇指頭指
直伸。其中指無名指小指。屈於掌內。次雹煩
惱王菩薩東隔畫高頂輪王菩薩。左手屈上
把開蓮華。於花臺上側竪畫八輻金輪。右手
胸側揚掌。次光聚頂輪王菩薩東隔。畫白傘
蓋頂輪王菩薩。左手屈上把開蓮華。於花臺
上畫於傘蓋。右手當胸把開蓮華。次當佛前
西面南隔。畫一方圓一尺二寸八輻寶輪。繞
輪輞刃遍畫火焰。次北隔畫勝頂輪王菩薩。
左手當胸把開蓮華。於花臺上竪畫一釰。繞
釰刃上畫大火焰。右手屈外把青優鉢羅華。
次東北隔畫曼殊室利菩薩。左手胸前側把
青優鉢羅華。右手屈上向內揚掌。次曼殊
室利菩薩南隔。畫一切義成就菩薩。左手當
腹側上把開蓮華。於花臺上竪畫五色螺。右
手胸側揚掌。東北角隔。畫摧碎頂輪王菩薩。
左手胸側把開蓮華。於花臺上畫金剛幢幡。
右手屈上向內揚掌。左畫佛眼菩薩。左手當
嬭把開蓮華。於花臺上畫佛心印。於印兩邊
各畫一眼。右手屈上向內揚掌。東南角隔。畫
會通三頂輪王菩薩。左手當胸把開蓮華。於
花臺上竪畫金剛杵。右手當胸向外揚掌。右
畫如來毫相菩薩。左手當嬭側把開蓮華。於
花臺上畫佛毫相印。右手四指虛屈作拳。大
指直伸搏右脇側。西南角隔。畫會同一切
超頂輪王菩薩。伸以左手仰左髀上把開蓮
華。右手當胸仰拳四指大指直伸。右畫如來
槊菩薩。右手執槊。於槊刃下畫懸繒帶。左
手微屈四指搏腹側上。西北角隔。畫聖無邊
頂輪王菩薩。左手覆屈搏左脇側把開蓮華。
於花臺上竪畫寶螺。右手當嬭側手揚掌。右
畫如來牙菩薩。伸以左手置左髀上把開蓮
華。於花臺上畫如來牙印。右手當胸虛拳四
指。大指直伸。是諸菩薩身光色相如前所說。
各以花冠瓔珞環釧種種衣服而莊飾之。佩
通身光。蓮華座上半跏趺坐。分第二院。當闊
二肘。四面共分二十四隔。東北角隔南第一
隔。畫東方寶星如來。左手覆當胸上把袈裟
角。右手揚掌。南第二隔畫北方阿閦如來。左
手仰伸臍下把袈裟角。右手覆伸置右髀上
施無畏相。南第三隔。畫西方無量光如來。以
左手背押右手掌伸置臍下。南第四隔畫
南方開敷蓮華王如來。覆伸左手臍下把袈
裟角。右手屈上仰上揚掌。南第五隔。畫一切
佛心印。光焰圍繞。如是四佛身金色相。佩通
身光。於寶蓮華師子座上結跏趺坐。

北面西北角隔東第一隔。畫毘俱胝菩薩。面
有三目身有四臂。一把蓮華。一把君持。一把
數珠。一仰伸臍下。右畫二侍者。各長跪坐
蓮華座。一捧花一散花。東第二隔畫多羅菩
薩。左手仰掌橫伸臍下把青優鉢羅花。右手
屈上仰掌。右畫二侍者菩薩。二俱合掌長
跪坐蓮葉座。東第三隔。畫觀自在菩薩。左
手當胸把蓮華。右手仰伸臍下。又畫白衣觀
世音菩薩母。左手把開蓮華。右手伸於臍下。
東第四隔。畫得大勢至菩薩。左手搏臍下把
半開蓮華。右手當胸側揚掌。右畫摩訶濕廢
多菩薩。左手仰掌置左髀上把於蓮華。右手
作摩頂勢。東第五隔。畫馬頭觀世音菩薩。左
手當胸把鉞斧。右手把蓮華荷葉等。右畫大
吉祥菩薩。左手搏臍把開蓮華。右手仰伸置
右髀上。是等菩薩身光肉色如前所說。各以
花冠瓔珞環釧。種種衣服而莊嚴之。處蓮華
座半跏趺坐。南面東南角隔西第一隔。畫金剛
密跡主菩薩。左手胸側把金剛杵。右手揚掌。
右畫摩莫鷄金剛母菩薩。左手胸側把金剛
杵。右手仰掌屈伸臍下。右畫計里枳攞金剛
菩薩。左手當胸把金剛杵。右手揚掌。西第
二隔畫金剛種族生菩薩。以右手背押左手
掌伸置臍下掌金剛杵。右畫細那金剛童子。
左手當胸邪把金剛槌。右手按右髀上。西第
三隔畫奮怒月點金剛菩薩。面目瞋怒。右
手胸側邪把金剛杵。左手屈上拄三戟叉。
右畫軍荼利金剛童子。左手當胸邪把金剛
杵。右手拄三戟叉。西第四隔。畫執金剛拳菩
薩。左手當胸邪把金剛拳印。右手仰掌置右
髀上。右畫善臂金剛童子。頭上畫金剛杵頭。
以二手臂左右交叉相押各把金剛杵。西第
五隔。畫執金剛鉤菩薩。左手當胸邪把金剛
鉤印。右手仰掌置右髀上。右畫執金剛鎖菩
薩。左手當胸把金剛鎖印。右手仰伸臍下。
右畫姥𤜲陀䋾迦金剛童子。左手把金剛
杵。右手當胸側揚掌。是等金剛身光色相如
前所說。各以花冠瓔珞環釧。種種衣服如
法莊嚴。皆蓮華座上半跏趺坐。西面西南角
隔北第一隔。畫最勝三界菩薩。面有三目狗
牙上出面目大怒。左手當胸邪把金剛杵。右
手拄一長刀。右畫不動使者。面目瞋怒。左手
把羂索。右手當胸邪竪把劍。北第二隔畫彌
勒菩薩。左手把蓮華。於花臺上畫澡罐。右手
揚掌。右畫難勝大奮怒王神。面目大怒。左手
當胸邪把金剛杵。右手把劍外作擬勢。門北
第一隔。畫曼珠室利童子菩薩。左手當胸把
開蓮華。於花臺上畫三股金剛杵。右手屈上
仰掌向外。左邊畫二侍者。一名瑦跛計始儞
菩薩。二名計始儞菩薩。一執槊一執刀。皆右
手執。次門北第二隔。畫普賢菩薩。右手當
胸邪竪把劍。左手屈外仰掌。右畫始嚩麼㰤
明呪王。邪立怒身伸以左手作𢼛用勢。右手
當胸作黃白色。是等菩薩佩通身光。色相如
前所說。各以花冠瓔珞環釧。種種衣服而莊
飾之。皆蓮華座上半跏趺坐。東北角隔。畫東
方無畏神。身青綠色面目嗔怒。右手當嬭把
捧。左手作拳按左髆上。左右各畫一侍者。一
立把捧。一跪合掌把羂索。東南角隔。畫南方
滅怖畏神。身赤黃色面目瞋怒。左手搏臍邪
竪把捧。右手當胸微虛作拳。左右各畫一立
侍者。一把三戟叉。一把金剛杵。西南角隔。畫
西方難勝神。身白黃色面目瞋怒。左手當胸
把羂索。右手作拳按右膝上。右畫一侍者。
長跪而坐。執三戟叉。西北角隔。畫北方解
除怖畏神。身紫赤色面目瞋怒。右手胸側邪
竪把刀。左右各畫一立侍者。一執刀一執輪。
是四方神各以花鬘瓔珞環馴。種種衣服如
法莊嚴。皆蓮華座半跏趺坐。分第三院亦闊
二肘。純畫青地。金繩交道寶花莊嚴。分第四
院亦闊二肘。四面共分四十二隔。東方面
隔。畫淨居天。他化自在天。及畫一切天等。東
南方面隔。畫帝釋天王。畫火天神。及畫一切
天仙而為眷屬。南方面隔。畫那羅延天。阿難
陀龍王。焰摩王。及畫鬼子母。毘舍遮鬼。布單
那鬼而為眷屬。西南隔。畫大吉祥天。羅剎王
眾。及步多鬼眾而為眷屬。西方面隔。畫水天
王并其眷屬。於水天王左右隔。畫難陀龍王。
跋難陀龍王而為眷屬。西北方面隔畫風天
神。畫諸明呪仙。及畫蘖嚕荼王眾而為眷屬。
北方面隔。畫摩醯首羅天。畫摩訶細那呪神。
瑦摩天女。及畫諸藥叉等而為眷屬。東北方
面隔。畫大梵天王。伊首羅天眾。及畫鳩槃荼
鬼。諸種族鬼而為眷屬。又東門南第一隔。畫
日天子。及畫七星天眾前後圍繞。西門南第
二隔。畫月天子。及畫七星天眾前後圍繞。又
西門北第二隔。畫度底使者畫畢栗沙迦神。
及畫餘諸使者。又東門首畫滿賢藥叉神。寶
賢藥叉神。提頭賴吒天王等。又南門首。畫毘
樓勒叉天王。及畫七星天眾左右圍繞。又西
門首。畫毘樓博叉天王。畫半支迦大藥叉神。
又北門首。畫多聞天王。及畫七星天眾左右
圍繞。是四天王身服莊飾如前所說。是諸天
仙龍王神等。各以自服本所器仗而莊嚴之。
總半跏趺坐。

其內第一院當闊二寸半。四面周匝竪畫金
剛杵。杵頭相拄。一一杵上遍畫火焰。其第二
院界亦闊二寸半。四面皆畫七寶界道。外第
三院界當闊三寸。四面周匝遍皆竪畫金剛
杵。杵頭相拄。遍於一一杵上。畫大火焰。其
第四院界當闊四寸。四面亦畫七寶界道。外
第五院界當闊六寸。四面周匝皆遍竪畫金
剛杵。杵頭相拄。亦遍一一杵上畫大火焰。其
內外院地。皆塗青地。其壇四面內外兩門
南。皆側開一門。當令呪者出入行動。如是畫
壇或於絹上或細布上。可其肘量如法圖畫。
其匠每日清潔洗浴著新淨衣。受三歸戒以
白芥子調和彩色。依法圖彩。誦一切頂輪
王心呪呪諸彩色。及呪香花飲食香水餘供
養物等。持布獻之。若圖畫已則以一切頂
輪王根本心印呪。摧碎頂輪王印呪。各呪印
白芥子一七遍。於內外院右轉散灑。結壇四
方四維大界已。復可壇上安一大寶綵傘蓋。
其內第三院外四角頭。准前法用竪竿繫繩。
唯以諸佛菩薩幡諸妙綵花鈴帶珠珮等。四
面懸列間錯莊嚴。於其四門四角。各雙對懸
金剛之幡。外第五院四門四角。亦各對懸四
天王幡諸神王幡。於內外院上方四面。以新
大幡圍繞作額。下方外院四面。遍敷新淨氈
褥席等。於內院釋迦牟尼佛前。置一香水瓮。
內外四角各置一香水瓮。內外院四門亦各
對置二香水瓮。其香瓮等受一斗。各於瓮
中置五穀子七寶片等。滿盛香水。等於口中
插一切枝花葉等。其內外院四面界上。共布
二百枚雜色瑠璃泡花金銀雜花。又以四銀
槃。一盛燒香。一盛於花。一盛白芥子小石
子等。一盛種種末香。當置外院西門兩側。內
外三院四門四角。各置香鑪燒眾名香。是時
呪者每欲結印誦呪請召。皆須洗手漱口又
復呪持香水白芥子。右轉散灑。結印護身西
門跪坐。又呪香鑪七遍。手執香鑪復啟白言。
我今某甲供養十方一切諸佛。五頂輪王。一
切甚深般若波羅蜜多無邊法藏難思法門。
及曼殊室利菩薩。普賢菩薩。彌勒菩薩觀世
音菩薩。金剛密跡主菩薩。諸大菩薩一切金
剛族眾菩薩。天龍八部護塔護法諸善神王
一切使者。悉請降臨證知我今某甲作持一
字佛頂三摩地呪壇法事。無上功德如意成
就。請求加祐(如是三白)即結一字頂輪王印。一切頂
輪王心印。摧碎頂輪王印。皆以印頂戴恭敬。
及摧碎頂輪王印呪印七遍。印左肩右肩咽
下心上左右膝上眉間髮際。及印頂上頂後。
如是等處皆印三度。名結身界。若護同伴及
護弟子法亦准此。乃以右手大拇指中指。持
掐數珠。左手執金剛杵。印銀盤內白芥子。
誦一切頂輪王心呪。摧碎頂輪王呪。各呪一
百八遍已。還放數珠及金剛杵置銀盤上。又
結摧碎頂輪王印。印白芥子小石子等七遍。
次結一字頂輪王印。印白芥子小石子等亦
一七遍。次結一切頂輪王心印。如前印於白
芥子小石子。則持芥子銀盤。從壇場內東北
角。右轉散白芥子。如是周匝四維上下。如法
散竟持其石子。從壇外院東北角。拋其石子。
如是周匝四維上下各拋一石。石所到處名
為外界。芥子到處名為內界。還復入壇結摧
碎頂輪王印。印於壇地誦呪七遍。名結地界。
四角四方以印空中。右轉七匝誦呪七遍。名
結八方大壇城界。入壇中院又結手印。頂上
一尺右轉七匝誦呪七遍。名結上方空界。及
作軍吒利金剛結界之法竟。又四角四門燒
香已。

則當如法啟召結請佛印　以左右二無
名指二小指。右押左相叉在掌中。直竪二
中指頭相拄。其二頭指直開相去四寸半。並
二大指直竪去中指八分。印呪誦一字頂輪
王呪。至第四遍是二頭指漸漸屈入於掌。呪
滿七遍并手印和南頂禮。向內散印。是印力
能請召一切如來。

蓮華座迎印　以二小指竪相著。其二大指
亦竪相並著。其餘六指均勻散開。竪伸微曲
如初月形。似開蓮華。誦一字頂輪王呪滿一
七遍。即並屈二大指向於掌內。頂禮迎之。向
內散印。

請坐印　以右手五指。竪珿頭相捻。以左手
頭指中指無名指。握右手五指上。大指押
上。直伸小指。誦一切頂輪王心呪七遍。請坐
於座。散去坐印。請釋迦牟尼佛坐壇心位。次
請一字頂輪王亦依前法。次從東行北頭第
一請。乃至南頭位。盡法亦准前。次從北行
西頭第一請。乃至東頭位盡法亦准前。次從
南行東頭第一請。乃至西頭位盡法亦准前。
次從西行南頭第一請。乃至北頭位盡法
亦准前。次請中院亦依前法。次請外院亦依
前法。如是請召一切諸佛一切頂輪王菩薩
及諸菩薩金剛菩薩諸天神等。隨結本印。若
請佛者結前請佛之印。若請一字頂輪王菩
薩及餘頂輪王菩薩。當結一切頂輪王同請
喚印若請一切菩薩及金剛菩薩帝釋梵王
并諸天等。皆結一切如來心精進印。其迎印
坐印准同前印。內院中院外院皆依畫位。稱
一一佛名稱一一菩薩名稱一一金剛名稱諸
天名。結印誦呪稱名禮請。如是一一請佛菩
薩金剛諸天神等。隨請隨想。會壇住位總奉
請竟。

結大三昧勅語結界印。准前請佛印。改二
頭指各捻中指背上節。屈二大指各附頭指
下節。其二手掌相去四寸。以印頂戴恭敬頭
上緩緩隨日右轉三匝。誦一切頂輪王心呪。
呪加畔馱畔馱四字七遍。則應勅云。三昧結
界威儀具足。啟請聖眾如法住位安座而坐。
又於西門合掌頂禮長跪恭敬。手執香鑪燒
諸名香。想諸畫佛菩薩金剛一切天神。如真
報身各坐於座。動視觀佛佛說法相。復口啟
白奉請結界。願諸聖眾各依本位威儀具足
如法而住(說是語已)即取銀盤種種香末。兩手掬香
誦一切頂輪王心呪。呪香末七遍。從內院散
釋迦牟尼如來上及五頂輪王諸菩薩上。次
當遍散第三院一切佛上。及散一切菩薩金
剛等上。乃至盡散諸天神等普同供養。復取
銀盤內花兩手捧掬呪七遍已如散香法普同
供養如是供養名香三昧陀羅尼供養。名花
三昧陀羅尼供養。作是法已。復以左手執金
剛杵。右手把數珠。口云我今某甲頂戴恭敬
一切般若波羅蜜多無邊法藏恒沙萬德。今
從十方一切諸佛。敬受此法。說是語已即舉
兩手頂戴恭敬。如斯作法名頂戴恭敬受持
之法。又放數珠金剛杵等置銀盤上。頂禮世
尊。手執香鑪焚香供養。繞壇三匝辭佛却出。
又內第三院及外第二院。以種種香花酥蜜
乳酪沙糖乳粥酪粥油麻粥粳米飯餅食菓子
如是食菓皆新鮮好。以金銀銅盤疊等。如法
莊盛一一隨位四面布獻。又以酥蜜乳酪乳
粥酪粥種種香花一切飲食及菓子等。外院
隨位四面行列而供養之。內院四面四角各
燃蠟燭。外院四面燃燈供養布為燈鬘。又取
一切飲食花果各等少分。如置淨水盛於罐
中。持詣淨樹下處或竹叢下。誦呪三呼一切
鬼神來食我之甘露飲食。傾棄於地即迴而
去。如是施法加人福祚。

此壇廣法從初作日乃至竟日。種種儀則修
壇方法。阿闍梨法。教弟子法。入壇之法灌頂
之法。准諸大灌頂經壇法用同。智者應知作
是法人并及同伴親弟子等。皆一出一入澡
浴清淨。壇內莊嚴勿亂語笑。一心念佛。各三
對衣皆新淨者。一對入壇。一對喫食。一對於
外經行上廁是。阿闍梨又更入壇。內外兩院
右遶行道周匝觀看。諸莊嚴物何者如法何
不如法。使命弟子隨復莊嚴。或自莊飾已。出
壇如法洗手漱口。又准前結一字頂輪王勅
語大三昧耶印。誦一字頂輪王呪。遍遍之後
加畔馱畔馱四字。四方四角中央以印空中。
右轉三匝呪聲勿絕。四維匝已即重啟云。一
字頂輪王三昧結界威儀具足。白諸聖眾如
法安住受諸供養。乃待周畢如是作法。名大
結界。安慰定坐。

復次呪者又於西門。合掌頂禮遶壇行道。門
別禮拜梵音讚歎。想是壇場種種莊嚴。如菩
提樹金剛道場說法之會。生奇特想。想本尊
佛及一切佛菩薩金剛諸天呪神呪仙龍王
一一次第如真身者。又於第四院西門長跪
結印。誦呪呪印香鑪七遍。乃執香鑪燒諸名
香。誦呪普為一切天龍八部國王王族大臣
僚佐。及過去今生一切師僧父母十方檀越
六趣四生一切有情同修行者。及為自身各
燒一丸之香。至心想像香雲飲食一切花菓。
供養釋迦牟尼佛。五頂輪王菩薩。曼殊室利
菩薩。一切義成就菩薩。摧碎頂輪王菩薩。佛
眼菩薩。會通三頂輪王菩薩。如來毫相菩薩。
乃至如來牙菩薩。觀世音菩薩。金剛藏菩薩。
及外院諸佛一切菩薩一切金剛一切天仙各
及眷屬。皆坐本位如在目前。一一之前如法
供養。復當運心想是香雲遍至十方一切佛
剎菩提道場種種法會。一一供養一切諸佛
菩薩金剛一切天仙。如是香雲於一一佛剎。
化作香宮殿樓閣。七寶池臺。微妙音聲。一切
佛事供養海雲。一切寶花曼陀羅花曼殊沙
花俱物頭花瞻蔔迦花供養海雲。一切末香
供養海雲。一切塗香供養海雲。一切燒香供
養海雲。一切奇特大摩尼寶供養海雲。一切
諸天種種甘露飲食供養海雲。一切諸天種
種奇妙衣服瓔珞供養海雲。一切諸天上妙
花鬘寶冠鐶釧供養海雲。遍滿十方法界一
切佛土而供養之。及遍十方六道四生一切
病惱有情一切地獄受苦有情處。出和雅音
稱讚三寶。隨聞隨得離諸地獄種種苦受。滿
眾生願。病苦有情香雲入體。除去一切身心
病惱。如是供養於諸念誦亦常作之。頂禮諸
佛一切菩薩。遶壇行道合掌讚歎。發大弘願
辭佛却出壇外。其受法人諸根端好性復純
正發菩提心。香湯淨浴著新淨衣。如法皆與
發露懺悔過現身業口業意業五逆十惡諸
罪。授三歸戒問言。汝等決定能學諸佛一字
頂輪王祕密法藏。不生疑惑。是受法人等一
時答言。我今某甲誓當至學一切諸佛甚深
法藏。決定誠信不生疑慼(如是三問三答)。

是時阿闍梨誦一切頂輪王心呪。把線隨受
法人數結於呪索。一呪一結滿四十九結。繫
受法人右臂之上。一一如是女繫於左。又以
摧碎頂輪王呪呪白芥子。一呪一打受法人
頂。滿三七下或一七下。復與結印為印左肩
右肩咽下心上眉間髮際頂上頂後左右膝
等。又誦一字頂輪王呪。呪受法人一百八遍。
誦佛眼呪呪淨白練一百八遍。繫㑻受法人
眼。即收銀盤內花。教云。兩手如法捧花。從
壇西門執手。引向外第五院西門住立。教發
大願擲手散花。乃解眼帛語云。汝所散花著
某佛某菩薩某金剛某天神使者等上。好記
莫忘。復教合掌恭敬禮拜。其一一弟子法皆
如是。若有散花三迴總不著諸位者。特勿解
眼帛去。即隨擯出。是大罪人不合入壇。教
令懺悔無始今生一切罪障。是諸弟子散花
總竟。重為啟白諸佛菩薩金剛神等。方始重
引准前散花。著者解眼不著者至竟擯出。更
勿重入見壇。其諸弟子已散花者。令壇西門
外面東行列。長跪合掌一心瞻佛。其阿闍
梨亦自如法發願讚歎散花供養已。整理威
儀領諸弟子。啟白禮讚引前。一時繞壇行道。
念心無亂還坐本座。

次為灌頂。其壇西門外。當如法作四肘嚴
飾灌頂水壇。如法結界懸繒幡花。如法安置
一盤飲食。四角然燈。當是壇心置一床子。敷
白茅草令受法人於上結跏趺坐。又使二人
一執紫傘蓋。蓋阿闍梨頭上。一執白傘蓋當
水壇上。蓋灌頂人頭上。阿闍梨當自擎取大
壇中心佛前香水瓮。誦一字頂輪王呪。呪香
水瓮一百八遍。出於壇外一一次第。喚引弟
子到灌頂壇。右遶三匝教令床上面東結跏
趺坐。其阿闍梨亦自上壇床邊端立。又問是
弟子云。纔所散花著何佛菩薩金剛諸天身
位之上。弟子答云。著某佛某菩薩某金剛天
等身位之上。隨其所答。教作其本散花著。佛
菩薩金剛等印。印中著花。教令至心隨念某
佛菩薩金剛等名。其阿闍梨亦各為結某佛
菩薩金剛等印。印弟子頂。隨誦某佛菩薩金
剛等呪。與灌於頂。為發願言。願是某甲從今
已去。常為諸佛一切菩薩一切金剛攝受加
被。蠲眾罪垢速證某佛菩薩金剛等法及一
字頂輪王最上悉地。灌頂竟已教云。散花。解
散其印。著衣入壇。頂禮謝佛還坐本座。其餘
弟子法皆准此。若有入此壇中灌頂授法。得
作諸呪大灌頂阿闍梨師。又得一切諸佛菩
薩金剛獨覺聲聞諸天呪仙大明呪王悉皆見
知加被擁護。是人當得受於菩薩地位。乃至
無上正等菩提更不退轉。次以內外四角四
門香水瓮。如前呪之灌同伴人頂。亦皆蠲眾
生無量垢障諸佛護持。若有見此一字頂輪
王。壇信向隨喜潔身恭敬繞壇禮讚。亦得消
除一切罪障。及當入受一切法壇。即當不為
一切毘那夜迦。姥𤜲陀䋾迦等。作生障惱。
十地菩薩大威德者。亦不能壞。速令成向一
切呪法。所入此壇灌頂受法之者。應自捨身
誓為一切諸佛弟子。阿闍梨弟子誓願恭敬。
給侍諸佛及阿闍梨處。應所先施阿闍梨上
下名服。其壇南門外門東側邊。准同下說如
法。修飾布瑟置迦火壇之法。其阿闍梨於火
壇東。當又整儀面東跪坐。當以酥蜜胡麻人
沈水香末白檀香末蘇合香安悉香熏陸香稻
穀華。各等分相和呪七遍已。先請火天坐火
爐中。以右手􂛑一呪一燒滿七遍已。即心裏
請云。大火天神且出鑪外側邊安坐。今欲供
養諸佛般若波羅蜜多一切頂輪王菩薩諸菩
薩等。作斯語已。即請一切頂輪王菩薩至火
鑪中蓮華上坐。其阿闍梨即以左手執金剛
杵。一一次第單喚弟子。近阿闍梨左邊。合
掌作禮胡跪仰掌。以金剛杵定印弟子手掌
心中。當以前酥蜜香等。右手攥擲一呪一燒。
一稱弟子之名滿一七遍。語云。汝復還歸本
座而坐。其餘弟子法皆准此。印掌燒食一一
總竟。即啟一字頂輪王菩薩。還歸本座而坐。
次請壇中心釋迦牟尼佛。至火鑪中蓮華上
坐。准前一呪一燒酥蜜香等。滿一百八遍竟。
准前啟佛還歸本座而坐。其次准前請召之
法。一一次第請諸佛菩薩金剛諸天神等。各
結本印各誦本呪。結蓮華印一一迎坐火鑪
心中。各誦本呪一呪一燒前酥蜜香等。滿一
百八遍或三七遍皆通供養。一一次第燒焯
火食獻供養已。一一隨作本印。迎送還坐本
座。如是諸位各各迎請供養。送法如前無別。
次從東面北頭第一請。一一乃至南頭位盡。
次從北面西頭第一請。一一乃至東頭位盡。
次從南面東頭第一請。一一乃至西頭位盡。
次從西面南頭第一請。一一乃至北頭位盡。
其外兩院法亦准此內院請法。如是供養一
切火食總周畢竟。復次一為於國王王族。二
為大臣僚佐。三為過現一切師僧父母。四為
業道冥官。五為十方施主。六為十方法界六
道四生三塗八難一切有情。如是六種所為
燒焯火食供養者。皆隨所為稱名啟白。同誦
一切頂輪王心呪。一呪一燒各三七遍竟。其
阿闍梨乃復自為燒二十一遍。及為道場處
主人。亦燒二十一遍竟。時阿闍梨又淨洗手。
把持香鑪燒諸名香。右轉繞壇行道一匝。於
西門前合掌禮拜至誠謝云。今所供養香華
飲食多不如法。深大慚愧諸佛聖眾。作斯語
已又復禮拜。其阿闍梨即便輪結當部中印。
及結諸佛菩薩金剛天印。不須誦呪。一一次
第顯示徒眾。而為供養種種法事已。又入道
場繞壇行道。種種讚歎禮拜懺悔。廣發弘願
竟已。是阿闍梨又喚最長灌頂受法弟子。當
以左手抱弟子右手大拇指。誦佛眼呪作扇
底迦法。燒焯火食一百八遍。令是受法第一
弟子。蠲眾障累。隨其所作一切法壇自在無
礙。任所修為。其阿闍梨又執香鑪燒諸名香。
繞壇行道無量讚歎發弘願已。西門禮拜仰
啟愧謝。今此會作種種法事。香花飲食皆不
如法。慚愧聖眾。願大慈悲布施歡喜。則結解
印左轉。誦一字頂輪王呪。後加悶遮悶遮四
字七遍。准前請召之法。先從壇心中院座主
乃至外院一一各用本印呪等。啟白發遣各
還本土周盡竟已。其阿闍梨手執炬火。領於
弟子入壇。一一指示語云。此是某佛某菩薩
某金剛某天神等像坐位。一一指示竟即誦
除壇呪三七遍。即便收拾一切幡花供養物
等。以淨稀泥左轉。塗掃畫壇地却。特莫至見
日出之時。密跡主此地得名金繩界道七寶
合成。諸佛居止演說大法轉法輪處。可於此
地建立佛堂塔等為最為上。若人住上業受
有損。其壇內財物。阿闍梨分為三分。一分施
入常住供養眾僧。一分給施貧下乞人。一分
阿闍梨自受取用寫經畫像。其諸飲食亦分
三分。一分施外眾僧。一分施於貧下乞人。一
分施於水陸鳥獸。是入壇者皆不應食此供
養食。若所請喚發遣之時。皆誦一字頂輪王
呪。佛眼呪等。密跡主此一字頂輪王呪能斷
他呪。一切障礙毘那夜迦。盡皆怖走。作斯壇
處方圓五百踰繕那。一切他呪悉不成就。諸
魔鬼神怖不中住。菩薩呪神一切諸天呪仙
龍王藥叉羅剎乾闥婆阿素洛緊那羅迦樓羅
摩呼羅伽等。見此依法受持一字頂輪王呪
人。禮敬觀讚尊重如佛。是故智者應常想
憶諸佛菩薩金剛。塗壇供養。密跡主如是圖
畫佛形像菩薩形像金剛形像乃至天龍神鬼形像。是名上壇。

其中壇者肘量院位一切莊嚴。亦各依前一
一次第。當以五花粉作開敷蓮華。為佛花座
位菩薩花座位金剛花座位乃至諸天龍神鬼
座位。各於一一花座臺上。皆以其粉各作本
佛印。作菩薩印。作金剛印。乃至諸天龍神鬼
印。是等印上繞有火焰。是名中壇。

其下壇者肘量院位一切莊嚴。亦各依前一
一次第。亦以五色粉作佛座位菩薩座位金
剛座位。唯作花座乃至諸天龍神鬼座位。如
是三壇種種法事。上法中法下法摩壇請召。
一切供養誦呪行道。皆逐日轉吉相成就。

密跡主又有隨心供養成就壇法。准前啟白。
方量四肘如法泥拭。分為二院畫寶界道。界
闊三寸。分內中院方闊二肘。當院中心畫一
肘白紅開敷蓮華。於花臺面。畫一尺量十二
輻七寶金輪。繞輪輞刃。周畫火焰。於四角
地各畫如意寶瓶。又於瓶口畫寶枝葉花菓。
分第二院當闊二肘。擘開四門。除四門位分
十二隔。東門南隔。畫天帝釋金剛杵印。南門
東隔。畫大天神印。南門西隔。畫閻羅王印。
西門南隔。畫羅剎王印。西門北隔。畫龍王印。
北門西隔。畫風天神印。北門東隔。畫多聞天
王印。東門北隔。畫伊首羅天印。其四角隔。各
畫二金剛杵。十字交叉。如是印等蓮華臺上
如法畫之。此諸印上繞畫火焰。是二院地皆
塗青地。中置一字頂輪王像。四面懸列種種
幡花。外四角頭置香水瓶及以花香末香燒
香乳粳米飯酥蜜酪等。隨心供養。日日依法
斷諸談論。潔身護身誦呪祈求。懇誠作法則
速成就。

又法以白㲲或白綾羅作一傘蓋。於蓋上頂
四邊。帖金如法莊飾。繫置七尺竿頭。插壇
心上。每日三時燒沈水香。誦呪呪蓋滿一千
萬。乃於十五日。倍潔身服作大供養。手執傘
蓋面東趺坐。調調誦呪。呪令傘蓋放大光焰。
則證身通壽娜羅鉢底地。證諸法義詣諸佛
剎。百千眾生喜視為伴。一切如來諸大菩薩
共所歌讚。

又法詣深山處簡擇勝地。啟白如前。掘地築
治作四肘壇。基高一寸如法摩飾。可壇心上
畫廣四尺四寸面開敷七寶千葉蓮華。壇四
院界等闊三寸。畫寶界道唯開西門。於四角
上各畫寶珠。皆繞珠上周畫火焰。每日如法
清潔身服。燒沈水香護身結界。於花臺上安
詳趺坐。誦一字頂輪王呪滿一千萬數。即從
地中涌出一千大仙神眾。是時呪者則證神
通。身出光焰照五由旬。五頂輪王一切深法
一時證悟。為大娜羅鉢底。無量呪仙而為其
伴。壽命一劫變身如天。

又法清潔身服。以紫檀木或白檀木或屍
陀林棺木釘鐵。作三股金剛杵。以牛五淨汁
浸。重重浴治。次以香水重重灌洗。呪一千八
遍置壇心上。廣設供養。繞壇四布百盞蘇
燈。供養諸佛五頂輪王大菩薩等。每日六時
治潔身服。勤加結界輪印護身。右手掐珠左
手把杵。准前安詳蓮華臺上。淨心誦呪呪杵。
乃至杵上出大光焰。則得一切呪仙諸天神
龍藥叉皆來禮讚觀視敬廙將往色究竟天。
容貌自變如金剛菩薩。壽命一劫遇彌勒佛。
聞甚深法。若命終時樂欲生於一切佛剎即
隨往生。

又法以粳米飯和酪酥等。每日三時一呪一
燒一千八遍。滿百日已。

又於白月十五日一日一夜不食不語。以酥
密酪一呪一燒。稱毘沙門名諸藥叉名滿一
千八遍。毘莎門王及諸藥叉則皆集會。來問
行者今何所為。行者答言我今所欲一切財
寶長年藥等。時諸藥叉為取奉施滿所求願。

又法每日三時。以沈水香末和酥蜜等。稱諸
天名一呪一燒一千八遍。滿三七日。則得諸
天冥加敬護。

又法每日三時。以安悉香碎如酸棗。用和酥
蜜酪。稱藥叉名一呪一燒一千八遍。滿七日
夜。則得一切藥叉冥自敬伏。

* 《一字佛頂輪王經》供養成就品第九

爾時釋迦牟尼如來。復觀大眾謂金剛密跡
主菩薩言。我見當世一切有情。多有頑愚下
劣精進心。耽種種癡恚慢垢。下見下行。不能
成就是無上法。若有淨信純善有情愛樂此
法。發菩提心行常真政具大精進。我今唯為
是人。略說此一字頂輪王無量殊勝功德威
力。是諸如來諸大菩薩金剛天等所讚道處。
亦是無量諸佛三摩地門所出生處。能令持者
超過三界一切魔界。示天中天如來色身。摧
碎一切眾惡天龍藥叉羅剎外道諸惡法。心伏
恭敬。所有諸佛菩薩金剛諸天呪法悉攝此
中。我於無量百千俱胝劫。讚說此呪亦不能
盡。是一字頂輪王呪。過去一切如來為彼有
情已說此法。我亦曾於過去無量百千佛邊。
親聽受得此一字頂輪王教。以是得為諸法
中尊。我今亦為汝當說是呪法。密跡主若當
有人。精心憶持此一字頂輪王呪。則除無量
八難怖畏。破諸魔軍滅諸重罪。前所說像隨
畫一像。以白檀香泥塗摩壇場。日日三時依
法澡浴著新淨衣。三時誦呪三時供養。常輪
結印誦一字頂輪王呪。滿二百萬乃侯三月
白月一日。於斯像前嚴三肘壇。白檀香泥塗
摩壇面。如法持以種種塗香末香燒香香水
飲食蘇燈花等。壇上布列如法獻供舉月
一日誦一字頂輪王呪佛眼呪。三時各誦一千
八遍。至十五日採惹底延花(唐地無是華)當像頂
上繫為傘蓋。倍加供養。繞壇四面燃布蘇燈
一千八盞。不食不語清潔身服。結金剛座調
調誦呪。至後夜時忽於空中聞雷震聲。則現
三相。一花蓋動。二畫像身放大光明。三像自
動眼目顧視。覩斯相已心所願求乞皆圓滿。
若常依法精勤誦滿一俱胝數(梵云一俱胝唐云一千萬)乃名
下士。淨業承事供養佛人。若常依法誦滿二
俱胝數乃名中士。給侍承事供養佛人。若常
依法誦滿三俱胝數乃名上士。親侍承事供
養佛人。證大自在菩薩地住。作法無礙。力能
調伏一切天龍八部神鬼。若樂調伏天龍神
者。誦之四遍即各敬伏隨呪者意。

若欲證大菩薩摩訶薩地。當詣海砂潬上或
江河岸砂潬之上誦呪印塔。塔長一肘一呪
一印塔。隨一一塔前。置花香水燒香。誦呪。
其塔數滿至十俱胝。於最後塔放大光明。入
呪者身。當是之時三千大千一切釋梵天他
化自在天樂變化天廣果天。淨居天色究竟
天及諸天等并種族天各住於空。雨眾香花
種種歌讚。及諸龍神藥叉羅剎一切神鬼亦皆
湊會。散華供養而讚歎之。於是之時一切寒
氷地獄諸苦有情皆得溫適。所有猛火地獄
熱惱有情皆得清涼。是時呪者得大威德。身
證神通為天中天。身金色相如盛年者。證大
智慧於空自在。為大娜羅鉢底。其所同伴見
作法者。皆得隨從無量百千諸天呪仙共為伴
從。詣諸佛剎隨心皆至。或處天帝釋宮。分座
同坐。顏貌威光精進智慧。一切天人無有匹
者。及證菩薩方便善巧甚深智慧。調伏有情。
復增壽命無量數劫。見諸如來出見成道。爾
時如來重說頌曰。

「　彼不思議天人敬
　斷諸貪垢邪見輪
　身及智慧大精進
　當獲神通利有情
　成就神通證佛地
　得壽人中法勝尊」


密跡主此一字頂輪王大成就法昔寶髻佛為
凡夫時。清潔身心專法修持得證成就。金剛
幢佛。光明自在王佛。如是過現十方一切異
名無量無數一切諸佛等。皆凡夫時一一勤
懇專精。修持此成就法皆證成就。復有觀世
音菩薩。不動處菩薩。曼殊室利菩薩。普賢菩
薩。如是過現十方無量一切大菩薩等。皆凡
夫時清潔身心。修持此成就法獲得菩提。密
跡主如汝往昔因地之時。遇金剛幢如來法
欲滅時。憐愍有情難作能作。種種勤苦修成
佛眼大明母呪。當世呪者得復如汝堅固精
進發菩提心。憐愍有情修此一字頂輪王成
就法者。決定成證。

復別修法應常對觀一字頂輪王像。誦滿百
萬乃於白月十五日。加浴清淨著鮮淨依。一
日一夜不食不語。以白芥子和水呪一千八
遍。像前散灑周遍八方。結為壇界。以諸飯食
香水花香。布置供養。壇上四面懸諸幡蓋持
好雄黃置於壇中蓮花心上。面東趺坐。呪是
雄黃令現三相。若得煖相即能調伏一切有
情。若得煙相即便證得隱空大仙。若得光相
持以塗身。證如盛年為娜羅鉢底。身金色相
以諸呪仙共相伴從壽命一劫。成就牛黃法
亦如是。

又法伺侯佛神通月。舉白月一日一出一浴
著新淨衣。三時供養三時懺悔。誦呪發願啟
請諸佛轉大法輪。六時時別誦一字頂輪王
一千八遍。如是作法至十五日。復加精潔一
日一夜不食不語。持以新淨僧伽梨衣。或以
錫杖或以鉢盂。呪一千八遍置壇中心。復以
種種飯食花香。施設供養周勤結界。擁護於
身。面東趺坐。調調誦呪呪僧伽梨衣。令現光
焰。呪者覩已披著身上。即證呪仙騰往佛剎。
神通自在能現眾身壽命一劫。

又法佛神通月詣於河淵沙潬之處。印一肘
佛塔數滿十萬。至十四日加法護身。復於像
前廣設供養。坐茅草席右手持一新淨之劍。
誦一字頂輪王呪。乃候空中聞出諸妙梵音
讚聲。其頂王像則放大光照呪者身。於其空
中無量天樂不鼓和鳴。時阿素洛阿素洛女
及諸呪仙呪仙種族。亦皆集會無量讚歎。是
時呪者即證身通。為劍呪仙娜羅鉢底。著諸
天服騰往自在。遊諸佛土壽命一劫。

又法詣山高勝頂上。嚴飾壇界懸像面東。結
印護身誦一切頂輪王心呪。呪種種菓實諸
藥。以為齋食勿食飲食。

又誦一字頂輪王呪。呪屍陀林鐵鑄以為輪。
輻輞具足其作輪匠六根端嚴。若鑄冶已。
將一善伴詣阿素洛窟門。於窟門前懸像結
壇。以佉陀羅木斫截燃火。燒設火食。以白芥
子無槵木葉黑芥子油。如法相和。坐茅草席
右手把輪。一呪一燒滿十萬遍。則得破折阿
素洛門內一切關鑰。第二十萬遍時阿素洛
宮殿則大火燃。第三十萬遍阿素洛童女
眾等而自出現。恭敬白言大丈夫士今何作
為願入宮殿其所同伴亦皆隨入。任所使為。
呪者入時勿將伴去。何以故恐相殘害。若入
去時右手把輪誦呪。直入至宮殿中。為阿素
洛尊。阿素洛宮殿一切財寶悉屬呪者。窟中
一切阿素洛大仙阿素洛童女。皆為侍從。若
於世間遊行住者。身亦得如阿素洛身。壽命
一劫。若住窟中亦得壽命一大劫住。若見那
羅延輪憶念此呪。須破即破須全即全。往昔
迦葉佛時有呪輪王。住阿素洛窟名輪王手
呪仙。持輪出遊今猶現在。供養諸佛。

復有一字頂輪王大成就法。我昔因地曾為
大商主。時名曰路摩。為成呪仙經過難處。憐
愍世間。向諸比丘說佛本行。詣海岸潬亦詣
河岸。一一如法印一肘佛塔數滿於千。於一
一塔前以淨花香持獻供養。誦此一字頂輪
王呪滿三百萬。乃以屍陀林鐵。使一巧匠六根端嚴清治潔身。令持此鐵鑄八寸輪。輻輞
無疵輞刃鋒利。又以牛糞汁中浸洗於輪。呪
一千八遍。即便伺候佛神通月。覓一良伴如
法作法。專呪是輪滿一俱胝。令現火焰見已
持把。則證身通遊空自在。往諸佛剎獲大
威德。壽命一大劫化導眾生。

是故密跡主汝亦應知。詣大河岸如法清潔
嚴諸壇場。中置一字頂輪王像。以諸花香。當
日日如法隨心供養。誦一字頂輪王呪滿一
俱胝數。則一呪一印塔數滿六百。然可作法。
不候時日覓一卒去米嚲羅身支未壞無瘢痕
者。以諸香湯而淨浴之。與著新淨衣服花鬘。
臥置壇內。是時呪者結界護身結跏趺坐。呪
令起坐心莫怖悚。安詳問言米嚲羅曰。為我
說示過去未來善惡之事。長年仙藥之事。作
金銀法。安怛陀那法。娜羅鉢底法。具為我說
令我明解。若當呪者加以精進。倍誦其呪專
一作法。即證大轉輪頂娜羅鉢底三摩地。是
米嚲羅神隨為使者。能與諸願。

又法以鐵末。一􂛑一呪布內滿口。至百八遍。
又呪於口乃令舌長尺餘出現。持以刀割米
嚲羅舌。取右手持把。則變為劍。是時呪者
則得證為劍仙。騰往須彌山頂。一切天見
皆大驚怕伏為伴從。是天帝釋分座同坐。隨
至天宮位皆如是。常以六十千俱胝天眾前
後導從。是諸天等皆大威德。身光赫奕。

復有諸天火天天王樂同為伴。如是證者。以
一字頂輪王呪威神力故。以神足通於須臾
時。騰往百千俱胝佛剎。種種遊戲。所至佛剎
皆大震動。威光晃曜照諸地獄一切有情。飢
者得食裸者得衣。苦者得樂。復有無量諸天
天女圍繞歌讚。百千大劫遊諸佛剎。供養諸
佛。若此界壞復當移詣他諸佛剎。如是功證
無量無邊。證菩薩地利濟有情。

又法准前結印護身。誦一字頂輪王呪滿六
百萬。乃詣河岸。又印二尺八寸佛塔。一呪
一印一千八塔。一一塔前各置花香誦呪供
養已。又准前覓一米嚲羅。沐浴著衣護身結
界。臥置壇內。以七寶末一􂛑一呪布於口滿。
滿百八遍。呪令口中吐出寶珠。光焰顯赫。呪
者見已又復結印加法印身護身。持取寶珠。
是時呪者則證大娜羅鉢底威德呪仙。神通
自在騰往遊戲他諸佛剎。隨得無量大威德
仙。同為眷屬。恒共供養一切諸佛大菩薩等。

又法准前護身結界及護同伴。以淨乳粥和
酥。匙抄。一抄一呪布於口滿。又呪米嚲羅
身。令自起坐却吐乳粥。即持銅器承取乳粥。
呪者同伴各分半喫。喫乳粥已則證身通而
為呪仙。

又法以右手掌覆按米嚲羅口上。呪令口出
熱氣烝手。手則作拳。又呪一千八遍。後以
於拳擬一切有情。悉自調伏的定無疑若得
口出火焰大光。即得證成大拳呪仙。

又法詣於蓮荷池岸。治結壇界面西安置頂
輪王像。正於像前結跏趺坐。取以蓮華和酥
蜜等。像前誦一字頂輪王呪。一呪一燒滿五
百萬呪者。則見頂輪王像眼目顧視肢手動
搖。呪者則得自然財寶。安壽富貴無苦無惱。
除諸災難。又加精進取以蓮華。塗和酥蜜一
呪一燒滿一千萬。則證大娜羅鉢底三摩地。
若能倍滿二千萬。則證贍部州摩努使大娜
羅鉢底三摩地。行十善行。若重倍倍依法作
持。當得證壽四禰嚩中大娜羅鉢底三摩地。
所作皆辦。如是法者我今略說的定不疑。乃
往古曼殊室利菩薩。普賢菩薩。觀世音菩薩。
得大勢至菩薩。虛空手菩薩。及我釋迦牟尼
世尊。皆於因地為凡夫時。怖於生死慕善知
識求得斯法依教修習。脫諸煩惱今得如是
大自在處。是時如來重說頌曰。

「　輪王最上呪
　若有證成者
　此界及他土
　一切無等過
　容貌及威力
　而證於最上
　譬若如來身
　殊特無倫匹
　如斯頂輪呪
　五頂相應法
　成證超一切
　如向以分別
　如來本法印
　及諸菩薩印
　與於後世者
　成飾此呪王
　是等無等印
　大力大勇猛
　彼證法成就
　大勇難思議
　十地諸菩薩
　所說呪印法
　攝在此中用
　天帝亦摧伏
　況餘惡有情
　示法不伏向
　如是等為首
　我說成就法
　是故成就者
　勤修如法持
　縱不證悉地
　亦當離世間
　佛深理趣門
　一切諸呪法
　無量佛所說
　皆從此中現」


爾時釋迦牟尼如來復觀大眾。告金剛密跡
主菩薩重說頌言。

「　往昔諸佛說
　寶髻王如來
　經中所說義
　皆集此解說
　娜羅弭拏法
　捨嚩羅練伽
　摩嶝伽呪法
　廣略皆此說
　此等之成法
　勿於破法者
　愚頑邪見人
　少分為解說
　慳貪悋法者
　亦勿為宣說
　以何不說示
　恐滅與法門
　貧窮匱法人
　不求菩提者
　睡寤及行住
　亦不同共處
　若有樂求者
　先與授三昧
　教於壇呪法
　身口之法則
　觀想心法門
　乃可為解說
　如是輪王法
　過去佛建立
　世間數量法
　釆畫諸功巧
　輪王天中法
　而為眾生說
　一切佛所說
　三種呪印法
　呪者無深智
　字句法無解
　誦句文顛倒
　貪瞋詖嬈惑
　毘那夜迦惱
　議無證成就
　耽著呪文字
　常樂空解說
　不勤修誦持
　議無證成就
　徒雜陋穢人
　勿說勿施與
　顛倒著字法
　壞滅此經教
　所施是法人
　議無證成就
　是故於此人
　勿妄示教法
　好著名色欲
　願急證斯法
　世間為大利
　議無證成就
　何待度眾生
　世間受眾苦
　獨住於山谷
　為名為財利
　發此心念誦
　議無證成就
　佛毀三種法
　是故應迴心
　為法為眾生
　住持相應法
　世有三匪心
　一切皆自性
　撥無因果說
　一切不修得
　云何是呪王
　修到無為地
　是故觀二法
　精進福同因
　伏諸天仙類
　智者不應謗
　無智有過者
　修者似少成
　呪真實智者
　益世不成佛
　如是輪王法
　三族成類品
　敬祭一切天
　不歸向頂禮
　如是輪王法
　次第之儀則
　如上已教說
　修者咸受持」

一字佛頂輪王經卷第四



一字佛頂輪王經卷第五

大唐南天竺三藏菩提流志譯

* 世成就品第十

爾時釋迦牟尼如來。於是之時復入一切佛
不思議陀羅尼頂法光王境界神變三摩地
中。其殑伽沙一切諸佛。俱是之時亦入一切
佛不思議陀羅尼頂法光王境界神變三摩地
中。是時金剛密跡主菩薩。從座而起合掌恭
敬。繞佛三匝却住一面。瞻仰如來目不異顧。
是時釋迦牟尼如來。與殑伽沙一切如來。從
三摩地安詳而起。告金剛密跡主菩薩。汝靜
諦聽一切諸佛五頂輪王。異呪同法。能成頂
輪王呪佛眼呪等無量威德無量業事。能現
種種大不思議。利益眾生。從一印中生差別
印。差別通用。等皆成就無量事故。

** 一切頂輪王根本心印之一

以左右二頭指二無名指二小拇指。右押左
相叉入掌中作拳。其二大拇指並雙屈頭入
掌中。其二中指直竪合頭。是一法印通諸佛
頂成就法。用其諸一切惡天龍神藥叉羅剎阿
素洛迦樓羅緊那羅摩呼羅伽毘那夜迦。見
輪是印悉皆怖走印呪曰。

娜謨皤(蒲誐反下同)伽(同上)嚩(無可反下同)底(丁禮反下同一)瑦
瑟膩灑(疎價反下同)野(二)唵(二合)𤙖(三)卓(二合)𤙖(四)
畔馱(五)窣嚩訶(六)

是一印呪具大威德。若常輪結自護護他。得
大安樂蠲除眾苦。利諸有情。亦能營辦一切
事法。

** 一切頂輪王同請喚印之二

准根本印。唯以二中指頭。下上微微來去印
呪曰。

娜謨皤伽(上同)嚩底(上同一)瑦瑟膩灑野(二)翳
呬(虛以反下同)曳呬(三)薄伽畔(四)達麼邏(去聲彈舌呼下同)惹
(五)跛(同上二合)囉底撦(蚩也反)麼麼(稱己名字)揭(於割反)儉(引六)
健馱補。澁跛度跛嚩廩(驢枕反)者(七)慢(牟蘭反)遮避
囉乞(二合)􂛎跛囉底㰤嚲(八)嚩攞播邏(去聲九)
訖(二合)囉摩野(十)窣嚩訶(十一)

是一印呪。捧持白花呪之三遍。請召一切諸
佛五頂輪王菩薩種族壇中會坐。

** 一切頂輪王供養印呪之三

此中供養印准餘供養印用。

娜謨皤伽嚩底(同上一)瑦瑟膩灑野(二)縊(烏以反)摩
(二合)𤙖(牟甘反)健談(三)補澁帆(脯甘反)度帆(同上四)嚩琳
儞帆(上同)者(五)跛(同上二合)囉底(丁異反)撦(六)歌囉
歌囉(七)薩嚩勃馱地瑟恥羝(八)達麼囉(上)惹(九)
􂛎跛(同上二合)囉(上)底(同上)㰤跢(得箇反)野(十)窣嚩訶(十一)

是一法呪。若供養時持以塗香燒香香水花
等及諸飲食。皆呪三遍持獻供之。

** 一切頂輪王請喚火天印之四

准根本印。唯改屈二中指。如半環勢。頭勿
相著。是一法印。請喚火天而供養之。若獻供
畢發送火天。則却直伸二中指頭印呪曰。

娜謨皤伽(同上)嚩底(同上一)瑦瑟膩灑野(二)翳呬曳
呬(三)諦劭(儒照反下同)摩理禰(奴禮反下同四)􂛎䞘(其栗反下同)
娜曳(五)窣嚩訶(六)

是一印呪燒火食時誦之三遍。先請火天燒
食供養。後乃燒食供養諸佛菩薩金剛及諸
呪神。

** 一切頂輪王發遣火天印呪之五

此發遣印准前請印用。

娜謨皤伽(同上)嚩底(同上一)瑦瑟膩灑野(二)耶(餘箇反
下同)呬耶呬(三)諦劭摩理禰(四)􂛎䞘娜曳(五)窣嚩
訶(六)

是一印呪所獻火食都已周畢誦三七遍發遣
火天。

** 請召五頂輪王印呪之六

此呪印准前請印用。

娜謨皤伽(同上)嚩底(同上一)瑦瑟膩灑野(二)唵(二
合)𤙖(三)􂛎播囉(上)爾嚲(三)唵(二合)𤙖(四)入嚩攞
爾唵(二合)𤙖(五)若曜(齶聲重呼)誐(同上)嚲虎(二合)𤙖(六)
唵(二合)𤙖(七)姥𤜲馱𩕳索(八)唵(二合)𤙖(九)麼麼
麼(十)虎(二合)𤙖𩕳(十一)

是一印呪啟召五頂輪王及一切佛菩薩諸呪
仙神。亦通塗香散花燒香供養法用。

** 摧碎頂輪王印之七

准根本印。唯改屈右中指頭。拄左中指上第
一節文。其左中指直竪伸之。是一法印亦名
淨治地印。力能成就一切諸事。結界護身治
地灌頂。悉皆通用印呪曰。

娜謨皤伽(同上)嚩底(同上一)瑦瑟膩灑野(二)唵(二
合)𤙖(三)弭枳囉(上)拏(四)度曩(輕呼)度曩(同上五)度(重引
六)

是一印呪若為毘那夜迦嬈惱障者。常以是
呪灌頂護身結界結壇一切通用。若作一字
頂輪王大法壇者。淨屋舍時當誦此呪呪燒
火食灰白芥子等。一百八遍相和持。散屋舍
裏外四方。淨界。或以一切頂輪王心呪呪水
灰等。周遍散灑。或用本所誦持身呪心呪呪
之。又誦摧碎頂輪王呪呪佉陀羅木橛四枚。
一百八遍釘之四方。結為壇界。

** 一字頂輪王摧諸惡神鬼印之八

淮根本印。唯改屈左中指頭。拄右中指上第
一節文。其右中指直竪伸之。是一法印。亦名
一字頂輪王心印。力能調伏障礙毘那夜迦
諸惡神鬼常輪是印。摧諸障難。灌頂沐浴悉
皆通用無諸障惱印呪曰。

娜謨皤伽(同上)嚩底(同上一)瑦瑟膩灑野(二)薩嚩
弭䞘娜(三)苾擴(途廣反)縒迦(同上)野(四)咄(二合)(彈舌呼之)䋾野(五)窣嚩訶(六)

是一法呪。能摧一切眾惡神鬼。并呪同伴蓋
覆護身。四方住立施為大法。

** 大難勝奮怒王印之九

准根本印。唯改屈二中指。右押左。各頭竪
押左右指背岐間。是一法印。若常輪結。能
滅眾罪得大安隱。不作惡夢。於扇底迦法偏
用為勝印呪曰。

娜謨皤伽(同上)嚩底(同上一)瑦瑟膩灑野(二)薩嚩
怛(登乙反二合)邏(去)􂛎跛邏(去聲)爾嚲野(三)唵(二合)𤙖(四)捨麼野捨麼野(五)扇底但底(六)達麼邏(去聲)
惹(七)皤使底(八)摩訶苾(二合)薩嚩喇(彈舌呼)詑
娑馱𩕳(九)窣嚩訶(十)

是一印呪。以一新淨二斗白甆甕子。滿盛
香水置。壇中心。呪一千八遍灌頂浴身。能遣
一切罪垢災厄毘那夜迦。晝夜獲安蠲眾惡
夢。密跡主此名略說一印。生差別印隨諸法
用。若廣解說如是流布呪者教行。一一之法
則有無量無假廣說。何以故我於餘部已廣
分別五頂輪王呪共佛眼呪法及諸呪法。是
故今於此中略說五頂輪王成就呪法。以呪
神力證所解脫。是一切佛所佛子說。言以精
進力誓利眾生種種苦。受世間安樂。是知呪
者為利眾生斷諸疑網。發勤精進而修習之
則證成就。

密跡主若當呪者。以大精進久受持呪而不
成證。又當作一四肘方壇。如法泥飾處壇中
心。畫彩一肘一百八葉七寶蓮華。於花臺上
畫七寶輪。又東門首畫采輪印。次南門首畫
彩三戟叉印。次西門首畫彩龍王印。次北門
首畫釆三股金剛杵。次四角中十字交叉畫。
二五股金剛杵印。以二斗淨白瓷甕滿盛
香水。正置壇心蓮華臺上。日日加以大難勝
奮怒王呪。呪一千八遍如法自持又呪七遍。
灌頂浴身心口發願。

准前大灌頂法發願云云。

日常三度滿三七日或七七日。准前持誦。即
得一切障礙毘那夜迦惡星災怪悉皆散伏福
德增長。速證一字頂輪王呪大三摩地。

密跡主是五頂輪王。又有少法。但憶誦持結
如來頂印。印於頂上呪印三遍。則成擁護。或
以燒火食灰。或以白芥子呪之七遍。帶頭髻
身亦成擁護。

若有災厄魍魎諸疾。合白線索一呪一結。帶
佩身頸則得除滅。

若屍陀林作諸法者。結印誦呪一百八遍。則
護益身任所作法。

若扇底迦准下作法。以酥一呪一燒則得法
成。

若取伏藏。以淨鍊。酥一呪一燒一千八遍。取
無障礙。或以白芥子一呪一燒一千八遍亦
得無障。

若欲開阿素洛門。前摩隨心壇。燒香供養誦
三洛叉(梵言一洛叉唐云十萬數)令阿素洛門關鑰折開。
又以白芥子鹽等分和自身嚕地羅。每日三
時兩指􂛑持。一呪一燒一千八遍。滿三七日
是阿素洛窟宮殿皆大火起。阿素洛女眾俱
出窟門。迎廙呪者施長年藥。與杵輪劍雄黃
悉地。或復恭敬請將窟內。呪者若見惡阿素
洛者。當結如來頂印。一呪印一向擲印。滿一
七遍則悶躄地。

又法常食大麥乳糜。摩檀誦呪滿三洛叉。則
於夢覺。得長年藥而噉食之。

又法於月蝕時。摩壇燒香。是時呪者特勿觀
月。銀器盛乳置壇中心。專心呪乳月還如故。
即持飲服能除一切身中厄難。

又法詣山頂住。常食粳米乳飯。面東跌坐。結
印誦呪滿三洛叉。乃於三日三夜不食不語。
以菩提木齊截燃火即當持此油麻酥酪等分
相和。於三日三夜一呪一燒勿使間斷。滿三
日夜欲明之時。則得吉祥財寶自然。

又於山頂作隨心壇。正於壇心置舍利塔。常
於塔前面東趺坐。每日一呪蓮華。一置塔前。
滿一洛叉。能轉短命薄福之人福壽增倍。

又法詣於河岸。純以白檀香泥塗蓮華上。一
呪一擲河中滿一洛叉。亦蠲罪垢福慶逾遠。

又法以白芥子和油。日三時一呪一燒。一千
八遍。滿七日已則得他人而自敬伏。

又法若欲淨行婆羅門恭敬讚伏。當燒白花。
若欲剎利恭敬愛伏。當燒黃花。若欲田利之
人愛敬順伏。當燒黑花。

若欲遣伏邪見惡人者。以稻穀糠苦棟木葉
毒藥。等分相和一呪一燒。則得遺伏。

若罰怨人。以黑芥子一呪一燒則得摧伏。

若欲調伏步多鬼畢舍遮鬼者。以欝金香一
呪一燒。時別一千八遍。滿三日夜則自敬伏
若欲遣伏作病鬼者。結印誦呪。每呪遍復。
加誦泮字。

若人著於虫毒藥毒。悶惱疼痛。呪者呪之每
呪遍復。加誦若𩕳二字七遍。又加莫摩摩三
字七遍。又加宲字七遍。又加䋾穆二字七遍。
如是加字皆默音誦攝禁於毒。

若欲禁鬼。呪復加誦底瑟侘底瑟侘字。或加
迦(居娜反)䋾迦(同上)䋾或加𠻐訖灑(疎價反下同)𠻐
訖灑則禁身住。若加𡃝(此字彈舌呼之下同)馱𡃝馱。則禁
鬼喉氣不通泄。

又法取孔雀尾一百八枚。繫束一處。於日月
蝕時摩壇安像。當於像前置孔雀尾。結印誦
呪呪孔雀尾。乃候日月還復如故。執持是尾
隨用搖拂。能作一切吉祥之法。若拂著毒人
者毒漸除滅。如是等法隨所作修一切皆成。

若欲殃罰鬼神病者。以鹽和油一呪一燒。則
殃鬼病。

又法以瞿摩夷揑鬼形像。置於像前持刀。一
呪刀一截鬼形手脚肢節。能令真鬼肢節疼痛。

若欲豐饒。以諸乳木齊截然火。持諸菓子酥
蜜相和。一呪一燒則如所願。

又法以白油麻和於酥蜜。一呪一燒亦得如
願。

又法以骨路草寸截和酥。一呪一燒滿一洛
叉。則轉正業福命逾壽。

又法以酥一呪一燒得大威德。

又法酥乳相和一呪一燒得大安隱。

又法酥酪相和一呪一燒得大財食。如是火
食每日三時時別一千八遍。各滿七日則得
成就。

復次蜜跡主。又有一字頂輪王法王大法樂
成就者。於舍利處或高山頂。燒香供養面東
趺坐。結印誦呪滿三洛叉。乃炒稻穀花和
酥酪蜜。像前趺坐。每日三時三指􂛑之。一呪
一燒一千八遍。滿一洛叉。則詣大山松柏林
處。三日三夜不食不語。面東趺坐。結袈裟角。
誦一字頂輪王呪。呪之滿一洛叉。若是俗人
呪髮梳結滿一洛叉。即證安怛陀那。世間遊
行不為人見。

又法詣山頂住。每食大麥乳糜。常面於日結
跏趺坐。誦呪滿一洛叉。亦得證於安怛陀那。

又法以左手為拳。呪滿一洛叉證如上法。

又法若月蝕時。塗隨心壇。以赤黃牛酥盛
赤銅器置於壇內。把赤銅筯調調攪酥呪酥
不絕令現三相。一沸沫相。呪人服者得大文
持。二現煙相。呪人服者得大安怛陀那。三現
光相。呪人服者得證識通。能知三世。成就雄
黃法亦如是。

又法舍利塔處。高山頂處。阿蘭若處。深山谷
處。河泉池處。造作輪法劍法杵法杖法黑鹿
皮法等。皆各先呪一千八遍。然乃依法作法
誦呪。皆證如上三種悉地三昧耶故。

又法以未壞米嚲羅。清淨沐浴著新淨衣。頭
著花鬘塗八肘壇。當壇中心頭東仰面。臥是
米嚲羅。又以佉陀羅木橛四枚。深釘入地。則
便繫縛米嚲羅兩脚兩手於四橛上。呪者亦
淨沐浴護身結界。食三白食。騎是米嚲羅心
上。先呪米嚲羅三萬一千八遍。即當持以乳
粥。一抄一呪一布米嚲羅口。滿乃休。但一心
呪是米嚲羅。令自動起口吐乳粥。呪者見已
持赤銅椀。隨即承取而自噉之。則證呪仙。

若呪金末布米嚲羅口。如前呪動。口吐一切
寶莊嚴具。取持佩帶亦證呪仙。

若呪鐵末布米嚲羅口。如前呪動口吐其劍。
取之持執亦證劍仙。

若呪白芥子布米嚲羅口。如前呪動。口吐瓔
珞取持佩帶則證呪仙。

若呪油麻。布米嚲羅口。如前呪動。令說一字
頂輪王三摩地門。又以右手罯米嚲羅口上。
如前呪之令現三相。一自語相。問所求事即
為說之二起動相。樂為使者三口光出。呪者
乘騎俱騰空界。

復次密跡主是五頂輪王。復有同成藥法。是
諸佛說。以少功力則得成就。當以羯儞迦囉
華蓮華鬚素嚕旦＝須【甲】旦惹旦惹三物等分。和搗為末。
水和為丸盛銀合中。於日月蝕時摩二肘壇。
壇心安像置合像前。呪是藥合令現三相。若
得煖相。帶者則能調伏一切人類。若得煙相。
佩者則證安怛陀那。若得光相。佩者則證世
間呪仙。若聞雷聲霹靂之聲。或像動搖。名得
證於下品悉地。若見惡相。改修火法。每日三
時以酥蓮華稻穀華等。相和指􂛑。一呪一燒
時別一千八遍。滿於七日。又准前法修印佛
塔滿一洛叉。則加福祐得大成就。

若作法時聞見訖哩迦羅縒虫聲。加迦鳥
等好聲。入壇作法則得成就。

若誦呪遍。常聯歸命一一誦持。迴施有情。得
最上證大福聚蘊。若有愚智尠福有情。三千
日中誦持斯法。無量艱苦乃得成就。是故修
斯法者。精信一心淨持戒行。沐浴清淨不營
雜法。唯持此法為求佛果救濟眾生。則得
福果最上證地。常得大梵天王天帝釋等。及
諸大天大威德者冥夢擁護。若有呪者不依
斯教。呪如世間下劣愚民不依方書。作長年
藥。自服食之求於延壽。反夭滅身。又如合鍊
金銀匠人。不解陰陽懸像法度。又復不依教
法不祕作法。亦無所成。為他謀害。又如採伏
藏人不依方法。外泄漏法。則為神鬼國王惡
人殃害喪身。密跡主此法亦復如是。若有人
能依教方法發菩提心。讀誦受持聽聞思修。
則獲勝福一切成就。何以故是法以於聞智
信智思智修智真智持智。得是證成。是故此
法我以廣略。當為有情說是法教。

* 《一字佛頂輪王經》護法品第十一

爾時世尊復觀會眾。告金剛密跡主菩薩言。
於當世時多有有情。下劣精進下劣修學。我
慢邪慢瞋癡具縛。慳貪嫉妬懈怠邪命。儀服
徐行外示賢善內無真見。不依律教心無慚
𧹞。言常詖諂耽著名利。魔所嬈惑唯說斷見。
空無有法。如斯有情意思業思。晝夜如是。雖
多功苦受持諸呪。永無證効。我今為斯魔業
有情。破黑業故。說往諸佛難勝奮怒王呪。為
令利益此之有情得最上證。有能精心每日
三時受持誦者。則得破滅一切障難魔所家
業。

於時金剛密跡主菩薩。歡喜踊躍禮佛雙足。
曲躬前立偈白世尊。

「　救世大覺主
　智者所恭敬
　我今願樂聞
　難勝奮怒呪」


爾時世尊告金剛密跡主菩薩言。汝善思念
我今即說大難勝奮怒王呪曰。

娜謨喇怛(二合)怛(二合)耶野(一)娜莫薩
嚩勃馱(二)菩地薩得(登訖反二合)廢(無計反)䌎(同上三)怛地
(儞也反)他(四)爾泥爾泥(五)爾娜嚩利(六)嚲詑誐(魚迦反
又迦字居娜反又娜字奴我反下同)唎縒㰤惹羝(七)薩嚩勃馱𩕳曬
弭諦(八)𣘨慕祇(虬曳反)􂛎跛(比波反二合)囉底㰤羝(九)
􂛎播邏(去音彈舌呼之下同)爾(經音)羝(十)弭囉臡(如嵆反下同十一)
弭誐嚲皤曳(十二)弭麼黎(十三)䁥(儞一反)捺(二合)
(去音)塞(同上二合)米(十四)皤嚩底曳迦弭㘑(十五)娜
以羝(十六)努囉地誐謎(十七)薩底(二合)(十八)𩕳
囉矩黎(十九)摩囉嚩攞(二十)弭那捨𩕳(二十一)舍枳
野姥泥(二十二)塞(僧沒反)諦惹娑(二十三)嚩隷曩寐(彌異反
下同)􂑗曳拏(二十四)𠻐乞灑𠻐乞灑摩(二合)𤙖(牟甘反二十五)
縒跛􂑗嚩琳(彈舌呼二十六)薩嚩諾(都洛反二十七)薩嚩迦(同上)
琳(同上二十八)囉(去音)惹注嚧娜箇(二十九)近(二合)(如養
反)捨𩕳(三十)密窟(儞聿反)僧(思孕反)荷釾(毘耶反)䞘(二合)
(三十一)縒哩塞􂑗跛(三十二)禰嚩健闥嚩(三十三)奈(奴箇反)
誐藥䞘灑(三十四)囉䞘灑縒(三十五)比跌(丁吉二合)履比
舍者步多鉢塞(同上)麼囉(三十六)布嚲那迦(同上)䋾
布嚲那(三十七)迦(同上)驅(區句反)𤜲怒塞(同上)嚲囉迦
(同上三十八)謎跢攞訖(二合)􂑗姐(丁寫反)羯摩拏(三十九)曼
怛(二合)曜(齶聲重呼)誐(四十)注𤜲拏曜(同上)誐(四十一)
拏緊儞(二合)(同上)劭(同上)㰤邏(去音四十二)薩嚩皤
野(四十三)訥瑟柱(知主反四十四)鉢捺(二合)暮鉢薩俣
(愚句反四十五)皤野細瓢(毘遙反四十六)娜謨窣覩皤伽襪(亡遏
反)底(丁以反二合)野(四十七)瑦奈囉避腎(二合)(四十八)
呬􂑗呬􂑗(四十九)喇怛(二合)矩攞縒(五十)摩室
(二合)􂑗羝(五十一)弭理弭理(五十二)􂛎迦(同上)捨馱覩
俣(同上)者㘑(五十三)企(輕以反)􂑗企􂑗(五十四)薩嚩嚲詑
誐跢􂑗野(五十五)室邏(去音)嚩迦(同上)楞迦(同上)囉
步羝(五十六)泥弭揟(寧執反二合)葩(弭耶反)􂑗野(五十七)沒
(二合)㰤麼嚲詑誐跢(五十八)努誐羝弭濕(二合)振底(二合)(五十九)嚩攞皤邏(去音)訖(二合)
謎(六十)那暮皤伽(同上)嚩妲(同上)皤邏(去音)爾羝
(六十一)􂛒䞘灑𠻐䞘灑麼麼(稱己名六十二)馱羅尼健惹
寫(六十三)薩嚩訥瑟柱(同上六十四)鉢捺(二合)􂛓(亡苦反
六十五)皤耶細䌎(六十六)窣嚩訶(六十七)

密跡主是難勝奮怒王呪。能破一切魔王魔
眾。能增勇猛大威德力能持呪力大三摩地。
汝應知之。

** 難勝奮怒王心呪

娜莫颯跢南(一)三藐三勃馱南(二)薩室囉嚩迦
(同上)僧(蘇亘反)㰤南(三)薩嚩謎囉(上)皤耶底跢南(四)
弭跛始諾塞(同上)諦惹娑(五)㗚(二合)(亭夜反)者始
企(同上)曩塞(同上)怛詑(六)弭濕(二合)部跛(同上二合)
囉腎(二合)(同上)耶(同上)臡嚩(七)訖(二合)𦁐(俱欝
反)愻(蘇問反)娜(八)嚩隷曩者(九)迦(同上)娜迦(同上)姥
泥(十)始乞(二合)耶(十一)迦始野跛寫(十二)悞摨
(尼諧反)囉比舍枳野僧(同上)㰤寫(十三)寐理曳拏(十四)
窣嚩悉底皤嚩覩麼麼(稱自名十五)馱囉尼健惹枲
(二合)(十六)薩嚩薩埵(二合)難者(十七)薩嚩皤
曜(同上)鉢捺(二合)(上聲)米䌎(同上十八)怛地(儞也反)他(十
九)惹曳弭惹曳(二十)惹演底(同上)弭惹演底(二十一)
􂛎爾爾旦惹曳惹演羝(二十二)􂛎爾羝􂛎播囉
(上)爾羝(二十三)摩囉細攘(同上二十四)跛(同上二合)囉(上)末
娜𩕳曳(二十五)窣嚩訶(二十六)

爾時如來說是呪時。三千大千大地諸魔宮
殿一時皆大六反震動。是時如來告金剛密
跡主菩薩言。此呪是我所說。稱讚七佛神通
十力功德為令利益諸有有情。受持成就一字
頂輪王呪及諸呪者。令淨如法書寫佩帶頸
臂頂上。則速成證呪神宜逐圍繞護念。若有
詣往淨不淨處。應先誦是難勝奮怒王心呪
三遍。則常不為一切天魔沙門婆羅門而作
惱亂若藥叉羅剎毘那夜迦卑舍遮鬼鳩槃荼
鬼諸惡神鬼。若有起心伏不違逆此心呪者。
則不得入毘沙門城。則已背叛金剛種族及
自種族。是故密跡主。此奮怒王心呪。有大威
德能成護衛一切事業。諸佛菩薩悉皆隨喜。

* 《一字佛頂輪王經》證學法品第十二

爾時世尊見知法界一切有情無明堅蓋垢障
纏惑分割未盡。復告金剛密跡主菩薩言。我
為一切苾芻苾芻尼信男信女等。持此不可
思議一字頂輪王印呪樂成就者。說所修行
三昧耶門。應各持清淨戒發菩提心。請阿闍
梨。作受法壇灌頂授法。淨如法行善根具足。
依善知識念修六念。善巧方便觀知真如實
法法界如虛空性。入深般若波羅蜜多。無二
無二行心不放逸。口不妄語。常不卒暴。瞋惱
我慢故相嘲誂。謗說有情。依學三世諸佛菩
薩境界法行。善解分別隨喜修習。不惜軀命
遠離人間。住阿蘭若每日三時。發菩提心歸
佛法僧。如法自誓受菩薩戒。憶持不忘如所
聽習。思惟法義修四攝法。塗掃佛塔摩壇供
養。發勤精進心口唯一。內外清淨住無住相。
應常謙下恭敬和上闍梨同學。憐愍有情了
達密義甚深法門。恒樂精進濟度有情。住於
佛道。如是相應則得證成一字頂輪王法。於
當來世身真金色。相好殊特具不思議。純以
七寶耳璫環釧花冠纓珞而莊飾之。身相光
明過百千日。映蔽眾相皆不現之。密跡主如
是證成一字頂輪王法。人眾見者皆大歡喜。
如如意樹所樂圓滿。

復次密跡主若有菩薩。證此一字頂輪王法。
心樂變化天諸美食。施雨地獄一切有情。則
皆圓滿。亦得世間意樂喜滿。若有發心為諸
有情。修成一字頂輪王法者。十地菩薩亦不
能障我此一字頂輪王法。密跡主是呪於諸
呪中而最為上。若成就者菩薩萬行悉皆圓
滿。所有十重一切罪垢。地獄之報悉皆除滅。
獲諸神通一剎那頃即遍遊往阿迦尼吒天。
行菩薩行得一切佛菩薩獨覺聲聞諸天喜
見讚歎。若欲遊往無量無邊一切世界。導化
眾生。隨彼言音說諸法者。亦皆遊往無量無
邊種種世界。隨所世界現種種身。皆得端好。
隨其形類言詞靡特悉皆圓滿。是時如來重
說頌曰。

「　成就頂輪王法人
　相好超特那羅天
　諸呪仙天大威者
　各手執劍若青蓮
　相鬪紛騰如雲轉
　威光勇奕映空天
　若遇頂王法呪人
　咸心息伏等投然」


密跡主我今復為一切呪者。略說三種地成
就處。一者上地。二者中地。三者下地。淨不淨
處。如是三地各復有三。智者善知。言上地者。
所謂天上有三勝地。成上悉地。言中地者。謂
大河沜海沜山中。如是三地成中悉地。言下
地者。謂大泉池有蓮華處。多花菓林處。屍陀
林處。如是三地成下悉地。一切呪法亦如是
說。若惡國王處。多賊難處。雜惡同伴饑饉等
處。皆不同住修治作法。所修治法復有三時。
不可修習。善分別知。一極熱時。二瀑雨時。三
極寒時。不於是時修治大法。日修治法。復有
三時善分別知。一從五更至日晨時。二從午
時至日未時。三從酉時至夜亥時。如是時中
誦念作法皆得圓滿。

* 《一字佛頂輪王經》護摩壇品第十三

爾時世尊復告金剛密跡主菩薩言。有三密
法善分別知。若不解知所念誦法則不成證。
所謂火壇法。鑪法。燒時食法。謂是三法。各別
有三。法不同一。若同一者則殃咎生。是􂛎毘
柘嚕迦鑪燒時。作法不作補瑟胝迦法扇底
迦法。何以故如毒藥不盛甘乳。若盛乳中乳
亦隨毒。是故說三。

扇底迦火壇。方量四肘或復三肘。如法泥拭。
處壇中心圓掘鑪坑。深十六指闊三十二指。
正於坑底又作土臺。高四指量。又可臺面泥
揑十二輻輞角輪。高一指量。以白黃土泥。
如法泥鑪。於壇東門畫十二輻金輪。南門畫
三戟叉。西門畫龍索印。北門畫金剛杵印。四
角各畫二金剛杵。十字交叉。起白月一日洗
浴清淨著白淨衣。唯食乳飯乳粥酪粥。盡斷
言論心清恬寂。壇中誦念至日沒時。壇鑪南
面敷茅草席。面北安坐。當以櫁木柏木桑木
構木如是等木。隨得一木亦得通用。長一磔
手兩頭齊截。酥蜜相和塗搵兩頭。一一呪之。
鑪中方累如法然火。叉以青稞大麥小麥粳
米烏麻。各皆等分和酥乳酪。日日三時一呪
一燒時別一千八遍。滿一七日或滿半月或
滿一月。則得除滅一切罪障一切災厄。福命
增壽一切安隱。世間一切惡星變怪不吉祥
相。亦皆散滅。夜日沒時是淨居天眾下遊此
界所集會時。樂成世間安隱法故。如是作法。
每欲至時。以白淨土稀泥。遍鑪摩拭。

補瑟置迦法者。准前扇底迦法。作壇畫印。唯
改鑪坑方圓二肘深亦二肘。坑中土臺圓闊
一肘。量高四指。可臺面上泥揑八葉蓮華。是
臺花葉皆令分明。以赤黃土泥如法塗拭。起
白月一日潔身清淨著白淨衣。食三白食斷
諸談論。壇中念誦至日出時。住壇鑪西面東
安坐。坐茅草席發歡喜心。以櫁木構木桑木
柏木。長一磔手兩頭齊截。以酥蜜乳酪相和。
皆搵兩頭一一呪持。鑪中方累如法然火。以
蒸粳米飯及烏油麻等。二皆等分用和酥蜜
酪乳。一呪一燒一千八遍。滿一七日或滿半
月或滿一月。如是作法即得成就吉祥豐樂。
是日出時吉祥諸天下遊此界。歡喜集時。樂
成世間求豐饒法。如是作法。每欲至時以淨
赤黃土。泥淨塗拭鑪。又以摩羅木或楓香木
或柏木。日日三時斫截然火。以骨露草截和
欝金香及酥蜜等。燒焯火食。為補瑟胝迦。求
大豐饒諸眾善法。又以波羅奢木齊截然火。
當以烏麻酥蜜白芥子相和。燒呪火食。亦得
成就三種法故。

􂛎毘拓嚕迦法者。起黑月八日。或黑月十四
十五日。著青赤衣。作飾三肘三角火壇。掘深
一肘。一角指東一角指西。一角指南。其壇上
唇。令闊三指。唇高二指。坑底泥揑一尺三戟
叉頭。量高三指。頭刃指南。以黑土泥周遍塗
拭。至日午時夜半時。住壇北面左足踏右足
上。端身蹲坐。顰眉努目瞋怒誦呪。以酸棗
木苦棟木。長一搩手頭銛斫截。於壇鑪中三
角累然。又以臭花黑芥子糠鹽人􂛎薩底計
捨。和自身嚕地羅。一呪一燒一千八遍。時別
如是滿終三日或滿七日。則彼障礙惡神鬼
等身患殃疾。支節疼痛或身災沒不能障惱。
如是作法若為自身貪求財寶。則不成就。當
復墮於阿鼻地獄。是午時夜半時乃是諸惡
藥叉羅剎神鬼遊行集時。樂願成就世間一
切調伏他法。如是作法。每欲至時皆以黑土
泥。遍鑪摩拭。

密跡主是正月二月四月八月九月臘月。此
斯等月白月一日至十五日。月朔時吉。修求
大法決定成就。正月多諸難時。作上中法。若
有雷電相應相現。決定無障速證成就。二月
風難。作安隱法有大風相。四月雨難。作降伏
法有大雨相。八月九月無寒熱時。作富饒法
當有雷電霹靂難相。唯於臘月作求法者。無
諸難相。如是諸難。皆上成相。是六箇白月
時。一日至十五日。當令修趣扇底迦法補瑟
置迦法。一切成就無上願事。是六箇黑月時。
一日至十五日。亦作補瑟置迦法􂛎毘拓嚕
迦法。一切成就願求法事。如是二法若鬼宿
日時。若月蝕時。如法建修得最上成。唯日蝕
時通上中下作成就法。如是作法皆以白黑
等月一日三日。或於五日或於八日。或十三
日或十五日。舉修諸物成就法事。

若作猛利成就法者。還依猛利宿曜時作。或
准三種事法相作。其所成就三事法品。各如
本法指授。時分正月二月是春首時。上雨初
節。應於是時通作上中一切事法。三月四月
後春夏時。上雨中節。應於是時作􂛎毘拓櫓
迦法。五月六月中夏熱時。中雨下節。要欲
成者修下成法。七月八月末夏秋時後雨中
節。應於是時作扇底迦法。九月十月末秋冬
初首冬上節。應於是時作補瑟置迦法。如是
春夏秋冬時等。應宜成就三種悉地。各上中
下九品分別。夜有三時。初夜下時。初夜相現
是下成就。中夜中時。中夜相現是中成就。後
夜上時。後夜相現是上成就。於初夜時。是作
扇底迦法時。於中夜時。是作􂛎毘拓嚕迦法
時。於後夜時是作補瑟置迦法時。如斯三時
九品分別知其時節類法相應是三時分所說
法相上中下事。惟日月蝕時修諸法事。不觀
時節。若樂猛利成就事法及􂛎毘拓嚕迦事
法。於日月蝕時。如法作者。得上相應。凡法起
首願祈成者。皆令一日二日三日斷食不語。
其上中下修悉地法。於十二月中類日。應知
每白月一日至十五日。作扇底迦補瑟置迦
一切成就解脫事法。每黑月中一日至十五
日。作􂛎毘拓嚕迦降調伏法若有災難不應
侯時隨事作法亦得禳除。

密跡主是上中下應作法時。不應作法時。呪
者善知則得成現三種法悉地。是故密跡主。
若當呪者。成就一字頂輪王祕密法者。應常
持以風香木榓木柏木壇木。齊截然火。持
以烏麻和酥乳等。日日三時燒焯供養。則得
呪神歡喜守護。與三悉地。密跡主如是得證
三悉地者。以身口心如法界性不變異性。如
如不動修習律法誦法火法。則得昇證三種
悉地。一天上悉地。二虛空悉地。三地上悉
地。此證三地。隨上中下所修持法得法願財。

密跡主若欲成就一切呪法。應起正見慈悲
一切。供養諸佛不居世法。求無上道偏功印
塔。則速成就。證三種地。現世滋增福善圓
滿。當所生處常受福樂。

復次密跡主此呪王呪。是所過去無量無數
同名異名一切如來。皆凡夫時。同得證是一
字頂輪王呪無上菩提三摩地法。成等正覺。
我亦證成是一字頂輪王呪無上菩提三摩地
法。成等正覺。

爾時世尊重以佛眼。觀察無量無邊一切佛
剎。殷勤三告金剛密跡主菩薩言。我餘呪部
所說律法成法作法固法果法壇法火法。於
此法中任皆取用。是軍吒利金剛部成就之
法。及佛部法觀世音部法金剛藏菩薩部法
等說印呪法。皆任取用。以彼呪力毘那夜迦
不能障惱。所有金剛種族苾地逾嚲麼印法。
亦於此部而任取用。

密跡主是故呪者永不應食葱蒜韮油蘿蔔地
肥等食。世所臭食穢食宿食皆不應食。若其
食者則不證成悉地驗法。如是等法略說少
耳。若我住劫廣演解說。於少分中亦不窮極。
何以故是我本所證獲無上正等菩提之處。
亦是過去一切如來證於無上正等菩提之
處。是故密跡主縱諸如來菩薩摩訶薩等。住
百千億劫以種種方便。說是一字頂輪王三
摩地呪法少分之耳。而亦不盡。若當有人得
此一字頂輪王法王。如法修行受持讀誦恭
敬供養。從此生際乃至菩提。更不退轉。應知
是人早已過去積集資糧菩提善根。由此因
緣。是故今得此一字頂輪王法王具足圓滿。
時金剛密跡主菩薩諸大菩薩。大苾蒭眾諸
天呪仙龍神藥叉羅剎乾闥婆阿素洛迦樓羅
緊那羅摩呼羅伽。及於世間一切人非人等。
一時聞佛說是經已。皆大歡喜信受奉行。
一字佛頂輪王經卷第五